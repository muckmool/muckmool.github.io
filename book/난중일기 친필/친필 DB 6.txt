	
■..■ 送來 ■..■ 來 ■牙家 步■..■

■..■鴨綠院炊■之際 高山倅崔鎭剛以

■..■交付兵使處 ■差來路散云 又言 ■

公多妄 午到谷城縣 則人煙斷絶 宿于



■..■

日記

■..■


	
所領之軍無處付名 今到此院 爲多恨 兵使

輕退之色 晝點後 到谷城縣 則一境 只

馬草料亦艱 因宿

六日甲子 晴 朝食後 登途到玉果境 則順

天樂安避亂之人 顚滿道路 士女扶行 涕

不忍見 呼哭曰 使相再來 我等生道 ■■

路傍有大槐亭 下坐歇馬 順天李奇男

■來見 告以將顚溝壑云 到玉果縣 則倅

稱病不出 鄭思竣 思立先至 到門候我行

曹應福 梁東立 亦隨吾行至 吾以縣倅托病

欲拿出決杖 則倅洪堯佐 先知其意急■

七日乙丑 晴 早登直往順天之路 距縣十里許



 		
 		 
 	오른쪽 화살표	 
 	
路逢宣傳官元潗持有旨 班荊坐於路傍

則兵使所領之軍 盡爲潰退而去 是日鷄鳴 宋

大立偵探于順天等地而來 宿于石谷江亭

八日丙寅 晴 曉發 直投富有 中路送李亨

立于兵使處 到富有 則兵使李福男 已令

其下人衝火 只餘灰燼 所見慘然 晝點

後 到鳩峙 則助防將裵慶男 羅州判官

元宗義 光陽縣監具德齡 在于伏兵 暮到

順天府 則官舍倉穀 依然如舊宇 軍器等物

兵使不爲處置而退奔 可愕可愕 入上東地

四顧寂然 只有寺僧惠熙來謁 故付以僧

帖 軍器內長片箭 使軍官等負載銃筒

及 難輸雜色 則■■ 立表 因宿上房



 		 
 	오른쪽 화살표	 
 	
九日丁卯 早發 到樂安郡 則官舍倉穀兵器

盡爲焚燒 官吏村氓 莫不揮涕而告言 有頃

順天府使禹致績․金蹄郡守高鳳翔

來自山谷間 備言兵使顚倒之狀 酌其所爲

則可知敗亡 點後登途 到十里許 路傍父

老等 列立爭獻壺漿 不受則哭而强之 夕

到寶城兆陽倉 則了無一人 倉穀封鎖

如故 使軍官四員守直 余則宿于金安道

家 其家主已爲避出

十日戊辰 晴 以氣甚不平 因留 裵同知亦同留

十一日己巳 晴 朝移于朴谷梁山沆家 此家主人已

爲浮海 穀物滿積 晩宋希立․崔大晟來見



 		
 		 
 	오른쪽 화살표	 
 	
十二日庚午 晴 朝啓草修正 晩巨濟․鉢浦入來 聽

令 因聞裵楔恇㥘之狀 不勝增嘆 媚悅權門濫

陞非堪 大誤國事 朝無省察 柰何柰何 寶倅來

十三日辛未 晴 巨濟縣令安衛․鉢浦萬戶蘇季

男告還 虞候李夢龜承傳令入來 以本營

軍器․軍粮無一物移載 決杖八十而送 河東縣

監申蓁來傳 初三日 行次後 晉城鼎蓋及碧

堅山城 幷罷散自焚云 可痛可痛

十四日壬申 晴 朝各項書狀七度監封 陪尹先

覺上送 夕以御史任夢正相會事 到寶城郡

是夜大雨 宿于列仙樓

十五日癸酉 雨雨晩晴 宣傳官朴天鳳 持宥


 	
旨來 則乃八月初七日成帖 卽成祗受 而過飮不寐

十六日甲戌 晴 朴天鳳歸 弓人李智及太貴生｛來｝

見 先衣․大男亦來 金希方․金鵬萬追到

十七日乙亥 晴 早曉登程 朝食 到白沙汀歇馬 到軍

營仇未 則一境已作無人之地 水使裵楔不送所

騎船 長興之人許多軍粮 任意偸移 故捕而杖

之 日已暮矣 因而留宿 多恨裵楔之違約

十八日丙子 晴 晩朝直往會寧浦 則裵楔稱水

疾不出 他諸將則見之

十九日丁丑 晴 令諸將肅拜敎諭書 裵楔

則不爲敎諭祗迎 其情極愕 吏房營吏決

杖 會寧萬戶閔廷鵬 則以其戰船受食 魏德

毅等酒食 私與之故 決二杖



 		
 		 
 	오른쪽 화살표	 
 	
二十日戊寅 晴 浦口狹窄 移陣于梨津下倉舍 而

氣甚不平 廢食呻吟

二十一日己卯 晴 四更 得霍亂 而慮觸冷 飮燒酒調

治 則不省人事 幾至不救 嘔吐十餘度 達夜苦痛

二十二日庚辰 晴 以霍亂不省人事 下氣亦不通

二十三日辛巳 晴 病勢極危 而船泊不便 實非

戰場 下船宿于浦外

二十四日壬午 晴 朝到掛刀浦 朝飯 午到於蘭

前洋 則處處已空 宿于洋中

二十五日癸未 晴 因駐 朝食時 唐浦漁人 偸避亂

人 牛二隻牽來 而欲爲屠食 虛驚賊來 余已知

其實 堅船不動 卽令捕之 則果如所料 軍情及

定 裵楔則已爲走出 虛驚二人 斬梟循示


	
二十六日甲申 晴 因駐於蘭海 晩任俊英馳馬 而｛來｝

告曰 賊船已到梨津云 全羅右水使來 【船格機械不｛成｝ 模樣 可愕】

二十七日乙酉 晴 因留 裵楔來見 多有恐動之色 余

遽曰 水使無乃移避耶

二十八日丙戌 晴 卯時 賊船八隻 不意突入 諸船似

有㤼退之計 余不爲動色 令角指麾追之 則諸

船不能回避 一時逐至葛頭 賊船遠遁 不爲窮

追 後船五十餘隻云 夕結陣于獐島

二十九日丁亥 晴 朝渡碧波津 結陣

三十日戊子 晴 因留碧波津 分送偵探 晩裵楔

慮賊大至 欲爲逃去 而其管下諸欲招率 余

會其情 而時未見明 先發非將計 隱忍之際 裵

楔使其奴 呈所志曰 病勢極重 欲爲調理云



 		
 		 
 	오른쪽 화살표	 
 	
余下陸調理事題送 則楔下陸于右水營

九月初一日己丑 晴 余下坐碧波亭上 占世自耽

羅出來 牛五隻持載而納

二日庚寅 晴 裵楔逃去

三日辛卯 朝晴 夕雨洒 夜北風

四日壬辰 晴而北風大吹 舟不自定 諸船僅全

五日癸巳 晴 北風大吹

六日甲午 晴 風色少定 而寒氣逼人 爲格卒

多慮多慮

七日乙未 晴 探望軍官林仲亨來告曰 賊船五十

五隻內十三隻 已到於蘭前洋 其意必在我舟

師矣云 傳令諸將 再三申勅 申時 賊船十三隻

果至 我諸船擧碇出海 追逐 則賊船回頭

奔避 追至遠海 風水俱逆 虞有伏船


	오른쪽 화살표	 
 	
不爲窮追 還到碧波亭 招集諸將 約束

曰 今夜必有夜驚 各諸將預知而備之 少有

違令 軍法隨之 再三申明而罷 夜二更 賊果

至 夜驚多放炮丸 余所騎船直前放地字

河岳振動 賊徒知不能犯 四度進退 放炮

而已 三更末 永爲退奔

八日丙申 晴 招諸將論策 右水使金億秋

粗合一萬戶 不可授以閫任 而左台金應南

以其厚情 冒除以送 可謂朝廷有人乎

只恨時之不遭也

九日丁酉 晴 是晨乃九日 一年佳節 余雖匿

服之人 諸將軍卒 不可不饋 故濟州出來牛



 		
 		 
 	오른쪽 화살표	 
 	
五隻 給鹿島 安骨兩萬戶 推餉將士事敎

之 晩賊船二隻 自於蘭直來于甘甫島 探我

舟師多寡 永登萬戶趙繼宗 窮追之 賊

徒荒忙勢迫 所載雜物 盡投洋中而走

十日戊戌 晴 賊船遠遁

十一日己亥 陰而有雨徵 獨坐船上 懷戀淚下 天地

間 安有如吾者乎 豚薈知吾情甚不平

十二日庚子 雨洒終日 篷下懷不能自裁

十三日辛丑 晴而北風大吹 舟不能定 夢有非常

與壬辰大捷略同 未知是兆

十四日壬寅 晴 北風大吹 碧波越邊有烟氣

送船載來 則乃任俊英也 偵探來告曰 賊

船二百餘隻內 五十五隻 先入於蘭 且曰 被擄


	
逃還金仲傑傳言內 仲傑今月初六日 達磨

山爲倭所擄 縛載倭船 幸逢金海壬辰被

擄人 乞于倭將 解縛同船 而半夜倭奴熟寐

時 附耳潛言曰 倭奴聚議曰 朝鮮舟師十餘隻 追逐我船

或射殺焚船 極爲痛憤 招集各處之船 合勢

盡滅 後直往京江云 此言雖不可盡信 亦不無是

理 故卽送傳令船 告諭避亂人 急令上去

十五日癸卯 晴 乘潮水 領諸將移陣右水營

前洋 碧波亭後有鳴梁 數少舟師 不可背

鳴梁爲陣故也 招集諸將 約束曰 兵法云 必死

則生 必生則死 又曰 一夫當逕 足懼千夫 今我

之謂矣 爾各諸將 少有違令 則卽當軍律 小

不可饒貸 再三嚴約 是夜夢有神人 指示



 		
 		 
 	오른쪽 화살표	 
 	
曰 如此則大捷 如是則取敗云

十六日甲辰 晴 早朝 別望進告內 賊船不知

其數 鳴梁由入直向結陣處云 卽令諸

船擧碇出海 則賊船百三十餘隻 回擁我諸

船 諸將等自度衆寡之勢 便生回避之計

右水使金億秋所騎船 已在二馬場外 余促櫓

突前 亂放地 玄各樣銃筒 發如風雷 軍官等

麻立船上 如雨亂射 賊徒不能抵當 乍近乍退

然圍之數重 勢將不測 一船之人 相顧失色

余柔而論解曰 賊船雖多 難可直犯 少不動心

更盡心力射賊射賊 顧見諸將船 則退在遠

海 欲爲回船軍令 則諸賊乘退扶陞 進退維谷


	
令角立中軍令下旗 又立招搖旗 則中軍將彌助

項僉使金應諴船 漸近我船 巨濟縣令安衛船

先至 余立于船上 親呼安衛曰 安衛欲死軍法乎

安衛欲死軍法乎 逃生何所耶 安衛荒忙 突入賊

船中 又呼金應諴曰 汝爲中軍 而遠避不救

大將 罪安可逃 欲爲行刑 則賊勢又急 姑令立

功 兩船先登之際 賊將所騎船指其摩下船二隻

一時蟻附安衛船 攀緣爭登 安衛及船上之人

各盡死力 或持稜杖 或握長槍 或水磨石塊

無數亂擊 船上之人 幾至力盡 吾船回頭直入

如雨亂射 三船之賊 幾盡顚仆 鹿島萬戶宋汝

悰 平山浦代將丁應斗船繼至 合力射殺 無一



 		
 		 
 	오른쪽 화살표	 
 	
賊動身 降倭俊沙者 乃安骨賊陣投降來者也

在於我船上 俯視曰 著畵文紅錦衣者 乃安骨陣

賊將馬多時也 吾使無上金乭孫 要鉤釣上船頭

則俊沙踴躍曰 是馬多時云 故卽令寸斬 賊氣

大挫 諸船知不可犯 一時鼔噪 齊進各放地玄字

聲震河岳 射矢如雨 賊船三十一隻撞破 賊船避

退 更不近 我舟師 欲泊戰海 則水勢極險 風且逆

吹 勢亦孤危 移泊唐笥島經夜 此實天幸

十七日乙巳 晴 到於外島 則避亂船無慮三百餘隻

先到 羅州進士林愃․林懽․林業等來見 知舟師

大捷 爭相致賀 又持斗斛之粮 來遺官軍

十八日丙午 晴 因留於外島吾船上 順天監牧官


	
金卓及營奴戒生 逢丸致死 朴永男․奉鶴及康津

縣監李克新 亦中丸 不至重傷

十九日丁未 晴 早發行船 風軟水順 無事渡七山海

夕到法聖浦 則兇賊由陸來到 人家庫庫焚蕩

日沒時 到弘農前 泊船而宿

二十日戊申 晴 曉開船直到猬島 避亂船多泊

送黃得中奴金伊等覓捉 奴允金則 果在

於猬島外面 故縛載船中 李光軸․光輔

來見 李至和父子又來 因日暮宿

二十一日己酉 晴 早發到古群山島 湖南巡察 聞

吾到來 乘船急向沃溝云 晩狂風大作

二十二日庚戌 晴而北風大吹 留 【羅州牧使裵應褧 茂長倅李覽來見】

二十三日辛亥 晴 修捷啓草 丁希悅來見

二十四日壬子 晴 氣不平 呻吟 金弘遠來見



 		
 		 
 	오른쪽 화살표	 
 	
二十五日癸丑 晴 是夜氣甚不平 虛汗沾身

二十六日甲寅 晴 氣不平 終日不出

二十七日乙卯 晴 宋漢․金國․裵世春等 持勝捷

啓狀 船路上去 鄭霽持忠淸水使處副察使

了公事 同往

二十八日丙辰 晴 宋漢․鄭霽爲風所阻 還來

二十九日丁巳 晴 啓狀及鄭判官還上去

十月初一日戊午 晴 欲送豚薈 使覲其母及諸

門生死探來 懷思極惡 書簡不能 兵曹驛子持

公事下來 傳牙鄕一家 已爲焚蕩 灰燼無餘云

二日己未 晴 豚薈乘船上去 未知好往否 心思可言

三日庚申 晴 曉頭發船 還到法聖浦

四日辛酉 晴 留宿 林愃․業等被擄 【乞還臨淄 致書來傳】

五日壬戌 晴 因留 下村家而宿

六日癸亥 陰而或洒 雨雪霏霏


	
七日甲子 風不順 或雨或晴 聞湖南內外 俱無賊形

八日乙丑 晴且風軟 發船 到於外島宿

九日丙寅 晴 早發到右水營 則城內外 一無

人家 又無人跡 所見慘然 夕聞海南兇賊留陣云

初昏 金宗麗 鄭詔 白振男等來見

十日丁卯 四更 雨洒 北風大吹 不能行船 因留 二更

中軍將金應諴來 傳海南賊事 多有奔退

之狀 李希伋父 爲賊所擄 而乞放來云 心氣

不平 或坐或臥而曉 【右虞候李廷忠來船而不見者 逃在外島故也】

十一日戊辰 晴 四更 風氣似息 故初吹擧碇 到洋

中 偵探人李順․朴淡同․朴守還․太貴生送于

海南海南煙氣張天云 必賊徒走歸而衝火也 午

到發音․安便島 風利日和 下陸上 上峯察見船



 		
 		 
 	오른쪽 화살표	 
 	
藏處 東望有前島 不能遠望 北通羅州 靈

巖月出山 西通飛禽島 眼界通豁 有頃

中軍將及禹致績上來 趙孝南 安衛 禹

壽繼至 日暮下峯岸坐 趙繼宗來

言賊倭形情 又言 倭等深厭舟師云 李希

伋父來謁 且傳被擄根跡 不勝痛心 不勝痛心 夕

暖氣如春 野馬飛空 多有雨徵 初更月色

如練 獨坐蓬窓 懷思萬端 二更虛汗沾身 三

更雨作 【是日 右水使重杖膝骨于軍粮船人者云 可愕】

十二日己巳 雨雨 未初晴霽 朝右水使來拜 謝

其下人杖膝之罪 加里浦․長興等諸將來拜 終

日話 探船經四日不來爲慮 然想兇賊遠

遁 追蹤而去 不還也 因留發音島



 	오른쪽 화살표	 
 	
十三日庚午 晴 裵助防及慶虞候來見

有頃 探望船載任俊英來 因聞賊奇 則海

南入據之賊 初十日見舟師下來 十一日無遺奔

逃 而海南鄕吏宋彦逢及愼容等入賊中

導引倭奴 多殺士人云 不勝痛憤 卽令

順天府禹致績․金甲萬戶李廷彪․薺浦

萬戶朱義壽․唐浦萬戶安以命․助羅萬

戶鄭公淸及軍官林季亨․鄭翔溟 ․

佐太貴生․朴壽還等 送海南 晩下坐岸

坐上 與裵助防 長興府使田鳳等話 是日 決

右水營虞候李廷忠落後之罪 右水使軍

官裵永壽來告 水使父親 自外海生還云

是曉夢見右台 論話從容 午聞宣傳官四員

到法聖浦下來云 夕因中軍金應諴 聞島



 		
 		 
 	오른쪽 화살표	 
 	
內不知某人隱竄于山谷 殺牛馬云 故送黃

得中․吳守等探之 是夜月色如練 微風不

動 獨坐船舷 懷不自平 轉展坐臥 終夜

不寐 仰天增嘆而已

十四日辛未 晴 四更 夢余騎馬行丘上 馬失足落

川中 而不蹶 末豚葂似有扶抱之形而覺 不知

是何兆耶 晩裵助防及虞候李義得來見

裵奴自嶺南來傳賊勢 黃得中等來告

司奴姜莫只稱者 多畜牛隻 故十二隻

牽去 夕有人自天安來傳家書 未開封

骨肉先動 心氣慌亂 粗展初封見䓲

書 則外面書慟哭二字 心知葂戰死

不覺墮膽 失聲痛哭痛哭 天何不仁如是


	오른쪽 화살표	 
 	
耶 肝膽焚裂焚裂 我死汝生 理之常也 汝

死我生 何理之乖也 天地昏黑 白日變色 哀

我小子 棄我何歸 英氣脫凡 天不留世耶

余之造罪 禍及汝身耶 今我在世 竟將何

依 欲死從汝地下 同勢同哭 汝兄汝妹汝

母 亦無所依 姑忍延命 心死形存 號慟

而已 號慟而已 度夜如年 度夜如年 是二更雨作

十五日壬申 風雨終日 或臥或坐 終日轉展

諸將來問 擧顔何容 【林葒․林仲亨․朴信 賊勢便乘小船 往于興順前海】

十六日癸酉 晴 右水使及彌助項僉使 送于

海南 海南倅亦送 余以明日乃末子聞喪第

四日 不能任情痛哭 到于鹽干姜莫只

家 二更 順天府使․虞候李廷忠․金甲․薺



 		
 		 
 	오른쪽 화살표	 
 	
浦等 還自海南 斬賊十三級及投入宋

彦【元】鳳等來

十七日甲戌 晴而大風終日 曉焚香哭 著

白帶 悲慟何堪何堪 右水使來見

十八日乙亥 晴晴 風氣似息 右水使不能行

船 宿于外海 姜莫只來謁 林季亨․

任俊英來謁 夢見三更初

十九日丙子 晴 曉夢鄕家奴辰下來 余思

亡子 而慟哭 晩助防將及慶虞候來見 白

進士來見 林季亨來謁 金信雄妻․

李仁世․鄭億夫捉來 巨濟․安骨․鹿

島․熊川․薺浦․助羅浦․唐浦․右虞候來見

捕賊公事來呈 尹健等兄弟 捉附賊人二

名而來 昏鼻血流出升餘 夜坐思淚 如



 	
何可言 今世英靈 豈知終爲不孝之至此矣

悲慟摧裂 難抑難抑

卄日丁丑 晴且風息 早朝彌助項僉使․海南

康津縣監 以海南縣軍粮輸載次告歸 安

骨萬禹壽 亦告歸 晩金宗麗․鄭遂․白

振男來見 且言尹志訥悖戾之狀 金

宗麗則 所音島等十三島鹽場監

煮都監檢差定 營辰士化母 死於

船中云 故卽今埋置事 敎于軍官

南桃 呂島兩萬戶來謁而歸

卄一日戊寅 四更或雨或雪 風色甚寒

慮舟人寒凍 不能定心也 辰時風雪大作

鄭翔溟來告 務安縣監南彦祥入來云

彦祥元屬舟師之官 欲爲私保之計 不到舟



 		
 		 
 	오른쪽 화살표	 
 	
師 竄身山谷 已閱旬月 及其賊退之後 恐

被重律 始爲來現 其爲情狀 極可駭

矣 晩加里浦及裵助防 與虞候來拜

風雪終日 長興來宿

卄二日己卯 朝雪晩晴 與長興同飯 午後

軍器査長宣起龍等三人 持有

旨及議政府榜文而至 海南縣監 附賊

尹海․金彦京 結縛上送 故堅囚于羅

將處 務安縣監南彦祥 囚于加里浦

戰船 右水使來自黃原曰 金得男行刑云

白進士振南來見歸

卄三日庚辰 晴 晩金宗麗․鄭遂來見

裵助防及虞候 右水虞候亦來 赤梁 永

登萬戶追來 夕還 是午尹海․金彦京


 		 
 	오른쪽 화살표	 
 	
行刑 冶匠許莫同往于羅州 初更末使

奴招之 則腹痛云 戰馬等落蹄加鐵

卄四日辛巳 晴 海南倭軍粮三百卄二

石載來 初更宣傳官河應瑞 持有

旨入來 則乃虞候李夢龜行刑事 因聞

唐舟師到江華云 二更發汗沾背

三更末止 四更末 又有宣傳官及金吾

郞到來云 平明入來 則宣傳官乃權

吉․金吾郞訓主夫洪之壽 以務安․木

浦․多慶浦萬戶拿去事 到此

卄五日壬午 晴 氣甚不平 尹連自扶安

來 奴順化自牙山乘船來 得見家書 懷

不自平 轉展獨坐 初更宣傳官朴

希茂 持宥旨入來 則乃天朝水兵 泊



 		
 		 
 	오른쪽 화살표	 
 	
船可合處 商量馳啓云 【梁希雨持啓上京 亦還來 忠淸虞候送狀 且致紅柿一貼】

卄六日癸未 曉洒雨 助防將等來見 金宗麗․

白振南․鄭遂等來見 【是夜二更 逃汗沾身 堗過溫故也】

卄七日甲申 晴 靈光郡守子田得雨 以軍

官來現 而卽還送于其父處 紅柿百介

持來 夜雨洒

卄八日乙酉 晴 朝 各項啓本監封 授皮銀

世而送 晩自姜莫只家 移乘上船 夕鹽

場都書員巨叱山捉納大鹿 故給軍官

等 使之分食 是夜微風不起

卄九日丙戌 晴 四更初吹 發船向木浦 已

雨雹交下 東風微吹 到木浦 移泊于寶

花島 則西北風似阻 甚合藏船 故下



 	
陸巡見島內 則多有形勢 欲爲留陣

造家之計

三十日丁亥 晴而東風 多有雨態 朝下坐造

家處 諸將來謁 海南倅亦來 傳附

賊人所爲 早使黃得中 率耳匠

往于島北峯底 造家材木斫來

晩海南附賊鄭銀夫及金信雄妻 倭

奴指示殺戮我人者二名 士族處女

奪奸金愛南 幷斬梟 夕梁謐

以道陽場蟲穀任自分給事 決杖六十

十一月初一日戊子 雨雨 朝毛鹿皮二令 浮水而

來 故欲爲唐將之贈 可恠 未時雨則霽 而北



 		
 		 
 	오른쪽 화살표	 
 	
風大吹 舟人寒苦 余縮坐船房 心思極惡 度

日如年 悲慟可言 悲慟可言 【夕北風大吹 達夜搖舟 人不敢自定 汗發沾身】

初二日己丑 陰而不雨 早聞右水使戰船

爲風所漂 掛礖折破云 極爲痛憤 兵

船軍官唐彦良 決八十杖 下坐船滄

監造橋 因上新家立處 乘昏下船

三日庚寅 晴 早上新家 宣傳官李吉

元 以裵楔處斷事入來 裵也已至

星州本家 而不往本家 直來于此 其

循私之罪極矣 送于鹿島船

四日辛卯 晴 早上新家造立處 李吉

元留 珍島郡守宣義問來

五日壬辰 晴 暖如春日 早上新造處 日暮


	
下船 靈岩郡守李宗誠來 炊飯三十

斗 饋役軍 且言軍粮米二百石備之

中租七百石亦備云 【是日 使寶城․興陽 看造軍粮庫家】

六日癸巳 晴 早上新造處 終日徘徊 不

覺日暮 新家蓋草 軍粮庫亦造立 全右水

虞候 以斫木事 往黃原場

七日甲午 晴且暖 朝海南義兵 倭頭一級 環刀

一柄來納 李宗浩 唐彦國捉來 故

囚于巨濟船 晩前鴻山尹英賢 生員崔

潗來見 且持軍粮租四十石 米八石而付

之 可助數日之粮 本營朴注生 斬倭頭

二級而來 前縣令金應仁來見 李大

振子順生 隨尹英賢來 夕新家抹樓畢

造 右水使來見 是夜三更 夢見葂死



 		
 		 
 	오른쪽 화살표	 
 	
呼慟而哭 珍島郡守歸

八日乙未 晴 四更夢入水捉魚 是日溫且無風

新房泥壁 李至和父子來見 抹樓造作

九日丙申 晴且溫如春日 右水使來見

康津倅歸縣

十日丁酉 雨雪交下 西北風大作 艱難

渡船 李廷忠來言 長興之賊奔出云

十一日戊戌 晴而風殘 食後上新家

牙山新萬戶到任狀進呈 乃河東兄

申萱也 傳言崇政賞加已出云 長

興與裵助防來見 夕虞候李廷

忠來到 初更還歸

十二日己亥 晴 是晩靈巖․羅州之人

禁打作云 而結縛來 故摘其中首謀


	
者 行刑其餘四名 囚于各船

十三日庚子 晴

十四日辛丑 晴 海南倅柳珩來 多傳

尹端中無理之事 又言 衙屬避亂于法聖

浦還來時 逢風傾覆之際 中洋相

逢 不爲救拯 徒掠船物云 故囚于中軍

船 金仁守 囚于慶尙營船 明日

大忌 不爲出入

十五日壬寅 晴 暖如春日 食後 新家

晩林懽及尹英賢來見 是夜宋

漢自京入來

十六日癸卯 晴 朝助防將․長興府使及在

陣諸將幷來見 軍功磨鍊記相



 		
 		 
 	오른쪽 화살표	 
 	
考 則巨濟縣令安衛 爲通政 其餘次次除

職 而賞銀子卄兩 送于吾處 唐將楊經

理致紅段一匹曰 欲掛紅於船 而遠不

能爲云 領台答簡亦到

十七曰甲辰 雨雨 楊經理差官 持招諭

文 免死帖來

十八日乙巳 晴 溫如春日 尹英賢來

見 鄭漢己亦來 汗出

十九日丙午 陰 裵助防․長興來見

卄日丁未 雨雨風風 任俊英來 傳莞

島偵探 則無賊船云

卄一日戊申 晴 宋應璣等 率山役軍

往海南松木有處 是夕順生來宿

卄二日己酉 陰晴相雜 夕金愛自牙山


	
還 有旨陪持人 月初十日 來自牙山■

持簡至 夜雨雪大風 【長興之賊 卄日奔出之報至】

卄三日庚戌 大風大雪 是日書勝捷

啓狀 夕氷凍云 書簡于牙家 淚不

自收 念子難情

卄四日辛亥 雨雪 西北風連吹

卄五日壬子 雪

卄六日癸丑 雨雪 凍沍倍酷

卄七日甲寅 晴 是日長興勝捷啓本

修正

卄八日乙卯 晴 啓本封 務安居進士

金德秀軍粮租十五石來納



 		
 		 
 	오른쪽 화살표	 
 	
卄九日丙辰 晴 麻游擊差官王才

以水路天兵下來云 【田希光 鄭鳳壽來 務安縣監亦來】

十二月初一日丁巳 睛且溫和 朝慶尙水使

李立夫到陣 吾患腹痛 晩見水使 與之語

終日論策

二日戊午 晴 日氣極暖如春 靈岩鄕兵將柳

長春 不報討賊之由 決杖五十 尹鴻山․金

宗麗․白振南․鄭遂等來見 二更汗沾 北風

大吹

三日己未 晴而大風 氣不平 慶尙水使來見

四日庚申 晴 極寒 晩金允明決杖四十度

長興敎生基業 以軍粮偸載之罪 決杖三■

巨濟及金甲島․天城 自打作還 【務安及田希光等 還歸】



 	
五日辛酉 晴 朝軍功諸將等 賞職帖分給

金乭孫率奉鶴 往于咸平境 鮑作搜括

鄭應男率占世 往于珍島 新造船摘奸事

幷爲出去 海南禿同行刑 前益山郡守

高從厚來 金億昌來 光州朴仔來

務安羅▣▣來 都元帥軍官持有

旨來 則今因宣傳官 聞統制使李厶尙不

從權 諸將以爲悶云 私情雖切 國事

方殷 古人曰 戰陣無勇 非孝也 戰

陣之勇 非行素氣力困憊者之所

能爲 禮有經權 未可固守常制

卿其敦諭予意 使之開素從權

事 有旨幷持權物 尤用悲慟

悲慟 海南辱掠人 詳覈咸平



 		
 		 
 	오른쪽 화살표	 
 	
六日壬戌 羅德峻․鄭大淸弟應淸來

見

七日癸亥 晴

八日甲子 晴

九日乙丑 晴 奴木年入來

十日丙寅 晴 荄․䓲及珍原與尹侃․

李彦良入來 出坐造船處

十一日丁卯 晴 慶水及助防將來見

右水使亦來

十二日戊辰 晴

十三日己巳 或雪

十四日庚午 晴

十五日辛末 晴


	
十六日壬申 晴 晩雪

十七日癸酉 雪風交酷 別荄姪

十八日甲戌 雪下 曉荄昨醉未醒 是

曉發船 懷思不平

十九日乙亥 雪下終日

卄日丙子 珍原大夫人及尹侃上去 虞候肅拜

卄一日丁丑 雪下 朝鴻山自木浦來

見 晩裵助防及慶水使來見 大

醉歸

卄二日戊寅 雨雪交下 咸平縣監入來

卄三日己卯 雪深三寸 巡察使到陣先聲

卄四日庚辰 或雪或晴 朝李宗浩 送于

巡使問安 是夜羅德明來話 不知厭留



 		
 		 
 	오른쪽 화살표	 
 	
可恨 二更書家書

卄五日辛巳 雪下 朝䓲還歸 以其母病

故也 晩慶水佰․裵助防來見 酉時巡

察到陣 與之相議兵事 沿海十九邑 專

屬舟師 夕入房中穩話

卄六日壬午 雪下 與方伯坐房 穩話

兵策 晩慶水伯 裵助防來見

卄七日癸未 雪 朝食後 巡使還歸

卄八日甲申 晴 慶尙水伯 裵助防

來見 始聞慶水之扶物來 ■..■

卄九日乙酉 晴 金仁秀放送 尹 ■■

決三十度而放 靈岩座首 捧 ■..■

而放 夕杜宇紙地白常幷五十 ■..■



 	
來 初更五人到船頭云 故送鄕奴 ■..■

未知是何意也 巨濟之妄可知矣 化 ■..■

盪水所傷臂脂云

卅日丙戌 立春 風雪亂打 寒凍極嚴 ■..■

裵助來見 諸將皆來見 而平山萬

戶 永登不來 副察使軍官持簡來

是夜卒歲之夜 悲慟尤劇

戊戌正月甲寅初一日丁亥 晴 晩暫雪

慶尙水使 助防將及諸將 皆來會

初二日戊子 晴 國忌不坐 是日新船落塊 海南倅

來見歸 宋大立․宋得運․金鵬萬出去于各官

珍島郡守來見還

三日己丑 晴 李彦良 宋應璣等山 ■..■

四日庚寅 晴 務安縣監決杖 ■..■

水使處 則右水使來 ■..■

