	
正月初一日庚辰 雨下如注 侍天只同

添一年 此亂中之幸也 晩操練戰

備事還營 雨勢不止 問安于愼司果

二日辛巳 雨止而陰 以國忌不坐 邀愼司

果同話 裵僉知慶男亦至

三日壬午 晴 出東軒 公事題送 日暮

入衙 與諸姪話

四日癸未 晴 出東軒 公事題送 夕與愼司

果裵僉知話 南鴻漸到營 【因問其家屬之奔竄】

五日甲申 雨雨 愼司果來話

六日乙酉 雨 出東軒 南平都兵房

	
行刑 終夕公事題給

七日丙戌 雨 坐東軒 公事題送 夕南宜

吉入來 對話夜深而罷

八日丁亥 晴 坐東軒房 裵僉知․南宜吉

終日打話 晩公事 南原都兵房行刑

九日戊子 晴 朝與南宜吉話

十日己丑 晴 朝邀南宜吉話 及避亂時事

備道艱苦之狀 不勝慨歎也

十一日庚寅 陰而不雨 朝以覲乘舟 從風

直抵古音川 南宜吉․尹士行․芬姪同

往 謁天只前 則天只猶睡不覺 勵聲

則驚覺而起 氣息奄奄 日薄西山 只下



 		
 		 
 	오른쪽 화살표	 
 	
隱淚 言語則不錯 討賊事急 不能久留 【是夕聞孫守約妻訃】

十二日辛卯 晴 朝食後 告辭

天只前 則敎以好赴 大雪國辱 再三

論諭 小無以別意爲嘆也 還到船倉 氣似

不平 直入北房

十三日壬辰 晴而大風 氣甚不平 臥席發

汗 奴彭壽․平世等來見

十四日癸巳 陰而大風 朝蕾姪簡 見之則牙山

墳山正旦祭時 嘯聚之徒 無慮二百餘 圍山乞

食登退云 可愕可愕 晩出東軒 啓

聞成貼 宜能免賤公文幷封上

十五日甲午 晴 早朝南宜吉及諸姪同對

	
後出東軒 南宜吉欲歸靈光 奴辰推出成公事

東宮有 令內 督率師討賊事

十六日乙未 睛 朝南宜吉請來餞別 余亦

醉甚 晩出東軒 黃得中入來 又聞

文學柳夢寅 以暗行入興縣 雜文書被捉

云 昏防踏及裵僉知來話

十七日丙申 曉雪晩雨 早朝登船 汝弼及諸

姪 與豚等別送 只率芬蔚放舟 是日

啓本出送 申時 到瓦頭 逆風退潮 不能運行

下矴小憩 酉時擧矴 渡到露梁 呂島萬

戶․順天李瑊及虞候亦到宿

十八日丁酉 晴 曉發行 逆風大起 到昌信



 		
 		 
 	오른쪽 화살표	 
 	
則風便順吹 擧帆到蛇梁 風旋逆雨大作

萬戶及水使 軍官田允來見 田曰 水軍捉來

于居昌 因聞元帥欲中害之云 可笑 自古

忌功如是 何恨焉 因宿

十九日戊戌 陰而晩晴 大風 日暮尤惡 朝發

到唐浦外洋 從風半帆 瞬息已至閑山島

上坐射亭 與諸將對話 夕元水使亦來 所非

浦因聞嶺南諸船射格 幾盡飢死 慘不忍

聞 元水․孔連水․李克諴所眄 幷皆私之云

二十日己亥 晴而大風 寒如剪割 各船無衣之

人 龜縮吟寒 不忍聞也 樂安 右虞候來見

晩所非浦․熊川․鎭海倅亦來 鎭海則以其拒不

	오른쪽 화살표	 
 	
趁來 推考計定 故不見 風勢似息 多慮

順天之入來 軍粮亦不到 是亦悶也 病死人收

瘞 差使員 鹿島萬戶定送

二十一日庚子 晴 朝營格軍七百四十二名饋酒

光陽入來 夕鹿島來告 病屍二百十四名收埋

被擄逃還二名 自元水處來 備說賊情 然不

可信矣

二十二日辛丑 晴 日氣溫且無風 上坐射亭 令

鎭海行肅拜禮于敎書 射帿終日 【鹿島收埋病屍二百十七名云】

【順天來】 二十三日壬寅 晴 樂安告歸出去 興陽戰船二

隻入來 崔天寶․柳滉․柳忠信․丁良等入來

晩順天入來



 		
 		 
 	오른쪽 화살표	 
 	
二十四日癸卯 晴且暖 朝山役事 耳匠四十一名

宋德馹領去 嶺南元水 送軍官來報 左道

之賊三百餘斬殺云 多喜多喜 平義智 時在

熊川云 未詳也 招柳滉 問暗行所(捉) 則文書

極濫云 可愕可愕 又聞格軍之事 則縣吏奸頑

不可言 發傳令捉召募軍一百四十四名推

捉 又促縣監傳令出送

二十五日甲辰 陰晩晴 宋斗男 李祥祿等 以新造船

回泊 射格一百三十二名率往 朝右虞候來此 同

朝飯 晩射帿 右虞候與呂島爭射 呂勝

七分 吾則十巡射 餘皆卄巡 夕奴許山 偸酒甁

見捉 杖之

二十六日乙巳 晴 朝上射亭 論順天後期之

	
罪 因題公事 射帿十巡 午後 被擄逃還晉州

女人一名固城女人一名京二人 乃鄭昌衍․金命

元奴子云 又有倭奴自來投降者一名事 來告

二十七日丙午 晴 曉船材曳來事 虞候出去 曉

報卞有憲 李景福入來云 朝忠淸水使答簡

來 天只簡及汝弼簡來 則天只平安云 多幸

但東門外海雲臺傍明火作賊 而未坪亦明火入賊云

可愕可愕 晩彌助項僉使 順天同到 朝所志及雜

公事題送 擒倭自降來 故捧招元水軍官梁蜜

持濟判官簡與馬粧及海産柑橘及柑子 卽送

天只前 夕鹿島伏兵處 倭賊五名橫行放砲之際 射

斬一倭 其餘逢箭逃去 暮所非浦來 虞候船材木領來

二十八日丁未 晴 朝虞候來見 從事官處 成節目行移

康津營吏受送 晩元埴上京云 來到饋



 		
 		 
 	오른쪽 화살표	 
 	
酒而送 慶虞候報內 劉提督旋師 今月

二十五六日間上去云 又慰撫使弘文校理權▣道內

巡慰後 舟師入來云 又作賊李山謙等 捉囚牙

溫等官橫行 大賊九十餘捕斬云 又虎翼

將近當入來云 暮雨作 終夜蕭蕭 【戰船始役】

二十九日戊申 雨雨終日 達夜曉報各船無事

氣不平 竟夕臥吟 大風波濤 舟不能定 心懷

極煩 彌助項僉使 以粧船事告歸

三十日己酉 陰而大風 晩晴 風亦少息 順天

及右虞候․康津來 彌助項僉使來告出歸

故平山浦逃軍三名捉來 付而送之 余則氣甚

不平 終日流汗 【軍官及諸將射帿】

二月初一日庚戌 晴 晩上射亭 公事

	
題送 淸州居兼司僕李祥 持宥

旨來 其內慶尙監司韓孝純馳啓內 左道

之賊 合入巨濟 將犯全羅之計 卿其合三

【蛇渡入來】 道舟師勦滅事 午後 招右虞候 射

帿 初更 蛇渡僉使 率戰船三隻到

陣 李景福․盧潤發․尹百年等 載逃

軍移陸船八隻捉來 夕雨細 移時而止

初二日辛亥 晴 朝決逃軍載出人等罪

蛇渡僉使 來傳樂安罷免云 晩上射亭

東宮達本 回下來到 各官浦公事題送 射

帿十巡 風形不穩 蛇渡僉使 以未及限推考

初三日壬子 晴 曉夢見一目盲馬 未知何祥



 		
 		 
 	오른쪽 화살표	 
 	
食後 上射亭射帿 狂風大起 右助防

將到 因聞反賊之奇 不勝慮且痛憤

也 右虞候呈負物于諸將處 元埴․元

㙉來 告上京 免賤公文一丈 元埴納鐵于

南海受去 日暮下幕

四日癸丑 晴 大風 朝食後 順天 右助防將

招來話 晩營戰船龜船入來 菶

姪及李渫․李彦良․李尙祿等 領來姜

乭千 持東宮達下持來 鄭二相

簡亦來 各官浦公事題送 自順天來告

撫軍司關據巡察使關 陣中設試 取

稟狀達 甚非矣 推考云 可笑可笑 因

菶姪聞 天只平安 喜幸喜幸

	
初五日甲寅 晴 曉夢乘良馬 直上層岩大

嶺 則峯巒秀麗 逶迤西東 又有峯上平衍

之處 欲爲擇卜而覺 未詳厥應也 有一美

人 獨坐指示 余拂袖不應 可笑 朝軍器寺

受來黑角一百張 計數著署 樺皮八十九張

亦著署圖 鉢浦萬戶․右虞候來見 同食

晩上射亭 決淳昌․光州色吏罪 右助防

將及右虞候․呂島等射帿 元帥答送到 則

沈遊擊已定和解云 然奸謀巧計

不可測 而前陷其術 又陷如是 可歎 夕日

氣如蒸 有若初夏 二更初雨作

六日乙卯 雨雨 午後晴霽 順天助防將

及熊川․蛇渡來見 昏興陽 金邦濟



 		
 		 
 	오른쪽 화살표	 
 	
來 黃香卅箇持來 如新採

七日丙辰 晴 西風大吹 朝右助防將來見 且

言次船欲騎云 天只前及洪君遇․李叔道․姜仁

仲等處 書安問狀 而付芬姪之行 菶與芬出

去 菶則因往羅州 芬則往溫陽 懷思不平

各船所志二百餘丈題分 固城縣令馳報內

賊船五十餘隻 到春院浦云 三千權管及加

背梁權管諸萬春來 言京奇 李景

福 以干格軍捉來事出送 是日改分軍 格軍

移載各船 防踏僉使推捉傳令 樂安郡守書

簡來 則新郡守金遵繼下來云 故傳令捉

之寶城戰船二隻入來 所非浦來見

八日丁巳 晴 東風大吹 日氣甚冷 多慮

菶芬等行舟 終夜耿耿 朝順天來言


	
固城召所浦 賊船五十餘隻出入 卽招諸萬

春 問地形便否 晩上射亭 公事題送 慶

尙右兵使軍官 持簡來言 其帥房人免

賤事 晉州避亂 前佐郞李惟諴來話 夕

還 海月淸爽 寢不能寐 順天及右助防

將來話 二更罷 【卞存緖 往唐浦獵雉七首而來】

九日戊午 晴 曉虞候領二三船 往所非浦

後面 刈茅事 朝固城來 猪口亦持 因問唐項

浦賊船來往 又問民生飢餓 相殺食之

慘 將何保活 晩上射亭 射帿十餘巡 李惟

緘又來告歸 問其字則汝實云 順天及右助防

將․右虞候․蛇渡․呂島․鹿島․康津․泗川․河

東 所非浦等亦來 暮寶城入來 撫軍司



 		
 		 
 	오른쪽 화살표	 
 	
關字持來 則侍衛長槍數十柄造送

云 是日 東宮推考答送

初十日己未 細雨 大風終日不止 午後 助防將

及順天來 竟夕相話 討賊論議

十一日庚申 晴 朝彌助項僉使來見 勸三盃

而送 從事官公事三度題送 食後 上射亭

則慶尙水使來見 酒十盃 醉辭多狂 可笑

右助防將亦到 同醉 暮射帿三巡

十二日辛酉 晴 早朝 營探船入來 則芬姪簡

內 宣傳官宋慶苓 以舟師審見事入來

巳時移陣赤島 未時宣傳官到陣 有

旨二度 秘密一度幷三度 內一度 天兵十

萬及銀三百萬兩出來 一度兇賊意在湖

	
南 盡心把截 想勢勦擊事

內出秘旨 經年海上 爲國勤勞 予常不忘

有功將士 未蒙重賞者馳啓等事 且問京中

雜奇 又聞逆賊之事 領台簡亦持來

自上憂勤宵肝事聞來 慨戀何極

十三日壬戌 晴且溫 朝書簡于領台 食後 召

宣傳更話 晩相別 終日駐船 申時所非浦․

蛇梁․永登萬戶來 酉時 初吹發船 還向

閑山島 時慶尙軍官諸▣▣ 自三峯來到

曰 賊船八隻 入泊春元浦 可以入擊云 故卽令羅

大用 送于元水使相議 傳之曰 見小利入勦 大

利不成 姑用停之 更觀賊船多出 乘機

勦殲事相定 彌助項及順天 助防將來 夜

深還歸 朴永男 宋德馹還歸



 		
 		 
 	오른쪽 화살표	 
 	
【防踏․興陽入來】 十四日癸亥 晴且溫 而風亦和 慶尙․南海․河

東․泗川․固城等 則宋希立․卞存緖․柳滉․盧

潤發 右道 則卞有憲․羅大用等 點考出送

暮防踏僉使及裵僉知來到營 軍粮二十石

載來 鄭宗․裵春福亦來 張彦春免賤

公文成給 興陽入來

十五日甲子 晴 曉龜船兩隻及寶城一隻等 送于

駕木斫伐處 初更載來 朝食後 上射亭

推左助防將後來之罪 興陽船摘奸 則多

有虛疎之事 且順天 右助及右虞候․鉢浦

萬戶․呂島萬戶․康津縣監幷至 射帿 日暮

巡使關內調度御史朴弘老啓本內 順天․光陽

豆恥伏兵把守事入啓 而舟師守令幷移

不合事 回啓達下 公事到付

	
十六日乙丑 晴 朝興陽․順天來 興陽持暗行密

啓草 則任實【李夢祥】茂長【李忠吉】 靈岩【金聲憲】 樂安【申浩】罷黜 而順天

則貪汚首論 其他潭陽【李景老】 珍原【趙公瑾】羅州牧【李用淳】 長城【李貴】

昌平【白惟恒】等守令 則掩惡褒啓 罔欺天聽

至於此極 國事如是 萬無平定之理 仰屋

而已 又論水軍一族及四丁內二丁赴戰事

甚言非之 暗行柳夢寅 不念

國家之急亂 徒務目前之姑息 偏聽南中

辨誣 誤國巧邪之言 無異秦檜之

於武穆也 爲國之痛愈甚 晩上射

亭 與順天․興陽․右助防․右虞候․蛇渡

鉢浦․呂島․鹿島․康津 ․陽等․射帿

十二巡 順天監牧官 到陣還歸 【右水使到唐浦云】



 		
 		 
 	오른쪽 화살표	 
 	
十七日丙寅 晴 暖如初夏 朝以上船烟燻

事 上射亭 各處公事題送 巳時右水使入來

行首軍官鄭弘壽 都訓導軍令【九十】決杖

李弘明及任希璡孫亦來 竹銃筒造來

試放 似有出聲 而別無所用 可笑 右水

使所領戰船 只二十隻 尤可恨也 順天 右助

防將來 射帿五巡

十八日丁卯 晴 朝裵僉知來 加里浦李應彪

來 食後上射亭 海南縣監魏大器 決傳令

拒逆之罪 右道諸將 受仕後 射帿數巡 午後

右水使來 曾與元水使醉甚 故未能一二 初

更細雨達夜

十九日戊辰 雨細終日 氣如蒸 上射亭 獨

坐移時 右助及順天來 李弘明亦來 有頃

	
孫忠甲來告 招入 問其討賊 則不勝慨然

終日論話 暮下宿房 卞存緖往營

二十日己巳 煙雨不收 巳時快晴 氣不平 終日不

出 右助防 裵僉知來話 蔚往到右令公船 極醉還

二十一日庚午 晴而溫 氣甚不平 終日呻吟 順

天及右助防魚令公來 告見乃梁伏兵處

往審云 淸州義兵將李▣▣ 至自巡邊

使處 備說陸地事 右公 淸州令公夫也 日暮

告歸 酉時 碧方望將所告 仇化驛前洋

倭船八隻到泊云 故下船三道傳令進擊

之約 而以待諸弘祿來告

二十二日辛未 四更頭諸弘祿來到言內 倭

船十隻到仇化驛 六隻到春原云 而日已曙矣

未及追勦 更令候察云 而還送 朝順天右



 		
 		 
 	오른쪽 화살표	 
 	
【長興入來】 二十八日丁丑 晴 朝上射亭 與從事官終日

話 長興府使入來 右水使決罪

二十九日戊寅 晴 朝食同與從事官 又酌餞

盃 終日話 長興亦同 碧方望將諸漢

國馳報內 倭船十六隻入召所浦云 故各

道傳令知委

三月初一日己卯 晴 行望闕禮 因坐射

亭 推黔毛浦萬戶 而萬戶決杖 都訓

導行刑 從事官還歸 初昏發船之

際 諸漢國馳報 倭船已盡逃奔

云 故停行 初更長興二船 失火盡燒

初二日庚辰 晴 朝防踏․順天․右助防

將來 晩上射亭 與左右助防․順天


	
防踏同射帿 是夕 長興來話 初更 康

津屯積處 失火盡燒

初三日辛巳 晴 朝拜箋 因爲坐射亭

慶尙虞候李義得來言 以水軍不能多

捉來事 被杖于其水使 而又欲足掌杖之云

可愕可愕 晩與順天 右助․左助․防踏 加里浦左右

虞候等射帿 酉時 碧方望馳報內 倭

船六隻入五里 梁唐項浦等處分泊云 故

卽傳令聚舟師 大軍 則結陣于胸

島前洋 精銳船卅隻 則右助防魚

泳潭 領率勦賊 次初昏 行船到紙

島經夜 四更發船

初四日壬午 晴 四更發船 到鎭海前洋



 		
 		 
 	오른쪽 화살표	 
 	
倭船六隻 追捕焚滅 猪島 二隻焚滅 召

所江十四隻入泊云 故助防將 與元水使進

討事傳令 固城境阿自音浦 結陣

經夜

初五日癸未 晴 曉兼司僕送于唐項浦

探賊船撞焚 則右助防魚泳潭馳報內 賊

徒畏我兵威 乘夜逃遁 空船十七隻 無遺

焚滅 慶水使馳報同然 右水伯來見之際雨

勢大作 風亦甚狂 卽還其船 【是朝 巡邊使處 亦移文督討】

右助防將及順天․防踏․裵僉使亦來 相話之

間 元水使到船 諸將各還 是夕 光陽新船入來

初六日甲申 晴 曉望見 則賊船四十餘隻 渡于靑

膝云 唐項浦倭船二十一隻 盡焚事馳報 晩向

	
巨濟時 爲風所逆 艱到胸島 則南海縣監馳報

內 唐兵二人 倭奴八名 持牌文入來 故牌文及唐

兵上使云 取來看審 則唐都司府譚禁討

牌文 余氣甚不平 坐臥不便 暮與右水伯 同見

唐兵而(牌文管)送

初七日乙酉 晴 氣極不平 轉側難便 牌文使下

人成貼云 則不成貌體 元水使令孫義甲製

送 而亦甚不合 余强病起坐作文 令鄭思立書之而送

未時發船 二更到閑山陣中

初八日丙戌 晴 病勢別無加減 氣且憊 終日

苦痛

初九日丁亥 晴 氣似暫歇 移臥于溫房 痛無

他證

初十日戊子 晴 病勢漸歇 然熱氣上充 思飮冷

物而已 夕雨作 終夜不止



 		
 		 
 	오른쪽 화살표	 
 	
十一日己丑 大雨終日 昏始晴 病勢大減 熱氣

亦消 多幸多幸

十二日庚寅 晴而大風 氣甚不平 領台前修

簡 啓聞畢正書

十三日辛卯 晴 朝啓本封送 氣似向差 而

氣力甚困 薈及宋斗男出送 午後

元水使來 言其誤妄之事 故啓本還

持來 元士震․李應元等 假倭斬納事改

送

十四日壬辰 雨雨 氣似歇 而頭重不快 夕光

陽倅․康津倅․裵僉使同往 聞忠淸

水使已到薪場云 終日不平

十五日癸巳 雨勢雖收 而風勢大起

彌助項僉使告歸 終日呻吟

十六日甲午 晴 氣甚不平 右水伯來見

	
忠淸水使領戰船九隻 到陣

十七日乙未 晴 氣不快平 卞有憲歸營

順天亦歸 海南以新倅交代事出去 黃得中

等 以伏兵事 入巨濟島 探船入來

【南海出去】 十八日丙申 晴 氣甚不快 南海奇孝謹 所

非浦․赤梁․寶城來見 奇則以播種事

還縣 寶城欲言 而未能告情而歸 樂安

留衛將鄕所等 捉來囚禁

十九日丁酉 晴 氣不平 終日呻吟

卄日戊戌晴 氣不平

卄一日己亥 晴 氣不平 錄名官 呂島萬

戶 南桃萬戶 所非浦權管 差定

卄二日庚子 晴 氣似少平 元帥公事還

來 則譚指揮移咨及倭將書契 曺把



 		
 		 
 	오른쪽 화살표	 
 	
摠持去云

卄三日辛丑晴 氣如前不快 防踏 興陽

助防將來見 見乃梁甘藿五十三同採

來 鉢浦亦來見

卄四日壬寅 晴 氣似少平 甘藿六十同

採來 鄭思立斬倭而來

卄五日癸卯 晴 興陽․寶城出去 被擄兒

人 自倭中持天將牌文來者 送于興陽

晩上射亭 氣甚不平 早下宿房 夕

汝弼及薈與卞存緖․申景潢來 細聞

天只平安 但墳山盡爲野火延燒 無人可

禁 痛極痛極

卄六日甲辰 晴而暖如夏日 助防將及防踏來

	
見 鉢浦受由歸 晩馬梁僉使․蛇梁萬

戶․蛇渡僉使․所非浦幷來見 慶尙虞

候․永登萬戶亦來 告歸于昌信島

二十七日乙巳 陰而不雨 右水伯來見 氣似少平 初更

雨作 菶姪 夕不平云

二十八日丙午 雨雨終日 菶姪 病勢甚重云

悶極悶極

二十九日丁未 晴 探船入來 則

天只平安 熊川․河東․所非浦等來見 長興防

踏亦來見 夕汝弼與菶同還 菶則重痛

還歸 達夜憂慮憂慮 昏方忠恕及趙

西房壻郞金瑊來

三十日戊申 晴 食後 上射亭 決忠



 		
 		 
 	오른쪽 화살표	 
 	
淸軍官 都訓導及樂安留衛將 都兵

房等決罪 晩三嘉倅高尙顔來見 夕

下宿房

四月 初一日己酉 晴 日食 當食不食 長興 珍島

鹿島厲祭事告歸 忠淸水使來見

初二日庚戌 晴 朝食後 上射亭 三嘉

縣監及忠淸水使 共話終日 荄姪入來

初三日辛亥 晴 是厲祭 三道戰軍饋

酒一千八十盆 右水使忠淸水使 同坐而

餉軍 日暮下房

初四日壬子 陰而昏下雨 朝元帥軍官宋弘得

卞弘達 持新及第紅牌來 慶尙右兵

使軍官公州朴昌齡子義英來 傳其將

問安 食後 三嘉縣監來 晩上射亭

	
長興進酒食 終日穩話

初五日癸丑 陰 曉崔天寶逝

初六日甲寅 晴 別試開場 試官 吾與右水伯

忠淸水使 參試官 長興 固城 三嘉 熊川

監試取

初七日乙卯 晴 早會捧試

初八日丙辰 晴 氣不平 夕上試場

初九日丁巳 晴 朝畢試 出草榜 大雨

魚助防將棄世 痛嘆可言

初十日戊午 陰 巡撫御史到陣先文來

十一日己未 晴 巡撫入來云 問船出送

十二日庚申 晴 巡撫徐渻 來話于我船

右水使及慶尙水使․忠淸水使幷到 酒三行 元

水使陽醉發狂亂 發無理之言 巡撫不勝怪

怪 所向極兇 三嘉歸

十三日辛酉 晴 巡撫欲見習戰 故出于



 		
 		 
 	오른쪽 화살표	 
 	
竹島洋中交習 【宣傳官元士彪․金吾郞․金悌男 以忠淸水伯拿去事到】

十四日壬戌 晴 朝金悌男細話 晩到巡撫船

則細論兵機 有頃 右水使來 李廷忠亦招來 順天

防踏 及蛇渡幷來 醉甚 告別還船 夕到

忠淸船 酌別盃

十五日癸亥 晴 金吾郞共對朝飯晩

忠淸水使與宣傳官․右水使幷至 別具

虞卿 暮李景思持其兄憲簡來

十六日甲子 晴 朝食後 上射亭 積累公事

題送 慶尙水使軍官高景雲 都訓導及

待變色營吏捉來 指麾不應 賊變馳

報不爲飛報罪決杖 夕宋斗男自京下來

一應啓本 一一回啓施行

十七日乙丑 晴 晩上射亭 公事題送 右

水伯來見 巨濟縣令馳報內 倭船百餘隻

自本土始出 折影島了指向云 暮巨濟

	
被擄男女十六名逃還

十八日丙寅 晴 曉逃還人 詳問賊情 則平義

智在熊川境笠巖 平行長在熊浦云 忠淸

新水使 順天及右虞候來 晩巨濟縣令亦來

夕雨作 終夜霏霏

十九日丁卯 雨雨 金僉知敬老 至自元帥

府 論議討賊策應等事 因宿同船

卄日戊辰 終日細雨不開 右水使及忠淸

水使․長興․馬梁亦來 手談且論兵

【防踏歸 興陽入來】 卄一日己巳 或雨或晴 獨坐篷下 竟夕無人來

到 防踏爲忠淸水使重記修正事告歸 夕金惺

叔及昆陽李光岳來見 暮興陽入來 營

探船亦到 則天只平安 多幸多幸

卄二日庚午 晴 風氣爽如秋天 金僉知歸還

啓本封及鳥銃與東宮長槍封進 長興



 		
 		 
 	오른쪽 화살표	 
 	
來 夕興陽亦來

卄三日辛未 晴 朝順天․興陽來 晩昆陽李光岳

持酒來 長興亦來 臨淄同來 昆陽醉極 散發

狂言 可笑 吾亦暫醉

卄四日壬申 晴 朝書京簡 晩靈岩郡守 馬梁

僉使來見 順天告歸 各項啓聞封送 慶尙右

水使處 巡察使從事官入來云

卄五日癸酉 晴 曉頭氣甚不平 終日苦痛

朝寶城來見 達夜坐痛

卄六日甲戌 晴 痛勢極重 幾不能省 昆陽

告歸

卄七日乙亥 晴 痛勢漸歇 下宿房

卄八日丙子 晴 氣力痛勢大歇 慶尙

水使及李佐郞惟緘來見 蔚入來

卄九日丁丑 晴 氣似快平 (豚葂入來)


	
(乃州四官州入來) 是日 右道饋三道戰軍酒

五月 初一日戊寅 晴 朝食後上射亭房 則極

淸亮 終日汗流如注 氣似快平 朝

豚葂及家女奴四官女奴四口 以病中使喚事

入來 德則留之 而其餘明日還送敎之

初二日己卯 晴 曉薈與如奴等 以

天只辰日進排事還歸 右水使及興陽․蛇

渡 所斤僉使來見 氣漸向差

【興陽歸】 初三日庚辰 晴 朝興陽告由而歸 晩鉢

浦來見 長興亦來 軍粮計備 空名

告身三百餘丈及有

旨兩度下來

初四日辛巳 陰 狂風大雨 終日不息 達夜甚



 		
 		 
 	오른쪽 화살표	 
 	
惡 慶尙右水使軍官來告 賊倭三名 乘中船

到楸島 相逢捉來云 推問後押來事

敎送 夕問于孔大元 則倭等從風放船 向本

土 中洋値颶風 不能制船 漂到此島

云 然詐黠之言 不可信矣 李渫 李祥祿歸 營探船入來

初五日壬午 風雨大作 捲屋三重 高飛片片

雨脚如麻 不能護身 可笑 蛇渡來問而去

大雨風未時少止 鉢浦作餠送來 探船入來 知天只平安 幸幸幸

初六日癸未 陰而晩晴 蛇渡․寶城․樂安․呂

島․所斤等來見 午後元水使領擒倭三名

來 捧招則變詐萬端 卽令元水使斬報 右

水使亦到 酒三行 綴而歸

七日甲申 晴 氣似平和 受針十六處

八日己酉 晴 元帥軍官邊應慤 持元帥關及

	
啓草與有旨 欲進舟師于巨濟 使賊恇惑退

遁事 慶尙右水使及全右水使 招來議定

忠淸水使入來 夜大雨來

九日丙戌 雨雨 終日獨坐空亭 百念攻中 懷

思煩亂 如何可言 如何可言 昏昏醉夢 如癡如狂 如癡如狂

十日丁亥 雨雨 曉起開窓遠望 則許多之船 擁滿

一海 賊雖來犯 可以殲滅矣 右虞候及忠

淸水使來 兩爭手博 元帥軍官邊應慤

亦同點心 寶城郡守暮到 雨勢終日不

收 念豚薈出海 【所非浦藥物送來】

十一日戊子 雨雨終夕 自三月積滯公事 一一題

下 夕樂安來話 大雨如注不止 終晝夜

十二日己丑 大雨終日 到夕少止 右水使來見

十三日庚寅 晴 是日 因黔毛浦萬戶報 慶尙

右水使所屬鮑作等 格軍逃載 現捉鮑作



 		
 		 
 	오른쪽 화살표	 
 	
則隱在於元水使所駐處云 故送司僕等 推捉

之際 元水使大怒 司僕等結縛云 故送盧潤

發解之 二更雨作

十四日辛卯 雨雨終日 忠淸水使․樂安․臨淄․木

浦等來見 使營吏書從政圖

十五日壬辰 雨雨終日 令吏書政圖

十六日癸巳 陰而細雨 夕大雨 終夜漏屋

無乾 多慮各船人冒處之苦也 昆陽

倅送簡 兼致惟精 往來賊中問

答草記來 見之不勝憤痛也

十七日甲午 雨下如注 海霧且暗 咫尺

不辨 終夕不止

十八日乙未 雨下終日 彌助項僉使來見

【寶城歸】 夕尙州浦權管來見 夕寶城出歸


	
十九日丙申 晴 霖雨乍收 氣甚快斂 薈葂

及婢子等歸送時 風不順 是日 宋希立與薈同

往鑿梁 獲獐之際 風雨大至 雲霧四塞

初更還來 而未利霽

卄日丁酉 雨且狂風少止 熊川縣監及所非浦

來見 獨坐終日 百念攻中 多憾湖南

方伯之辜負國家也

卄一日戊戌 雨雨 熊川․所非浦來 擲從政圖

巨濟․長門浦被擄人卞師顔逃還言內 賊勢不至

盛大云 大風終晝夜

卄二日己亥 雨且大風 以二十九日妻母忌 豚

薈與葂出送 女奴等亦出送巡使處裁

簡及巡邊使處亦致書送 【黃得中․朴注河․吳水等 格軍推捉事 出送】

卄三日庚子 雨 熊川 所非浦來 晩海南倅



 		
 		 
 	오른쪽 화살표	 
 	
來 進酒饌 忠淸水伯請來 二更罷

卄四日辛丑 暫晴 夕雨作 熊川․所非浦

來 爭政圖 海南亦到 午後 右水伯

與忠淸水使來 終日談話 具思稷啓本鎭撫入來

荄姪入來

卄五日壬寅 雨雨 忠淸水使來話而還

所非浦亦來 夜深而還 雨勢少不止 戰

軍之懷悶如何 荄姪還歸

卄六日癸卯 (雨)或收或雨 坐廳西壁

破 改破羅之引風 淸氣極好 貫

革板 移設亭前 是日 李仁元及土兵

二十三名 送于本營收牟事敎送

卄七日甲辰 或晴或雨 蛇渡 (呈盃故

右水使) 與忠水使 鉢浦 呂鹿射帿 是日


	
所非浦臥痛云

二十八日乙巳 暫晴 蛇渡․呂島來告 射帿

故右水使忠․水使請來 射帿醉話

終日而罷 光陽四船摘奸

二十九日丙午 朝雨晩晴 以氷母

忌不坐 夕珍島告歸 態川及巨濟․赤

梁等來見而歸 昏鄭思立告 南海

人持船隻 載出順天格軍云 故

捉囚

三十日丁未 陰而不雨 朝賊人等及逃歸 誘引

光陽一船軍 慶尙鮑作三名 決罪 慶尙虞

候來見 忠淸水使來



 		
 		 
 	오른쪽 화살표	 
 	
六月初一日戊申 晴 朝裵僉使同食 忠淸來

話 晩射帿

初二日己酉 晴 朝裵僉使同食 忠淸亦

來 晩往右水使陣 康津呈酒 射帿

數巡 元水使亦到 余則氣不平 早

還 臥看忠淸與裵門吉爭博

賭勝負

三日庚戌【初伏】朝晴 午後驟雨大作終

日 夜不止 海水亦變濁 近古所罕

忠淸水使及裵僉使來 爭奕

四日辛亥 晴 忠淸水使 彌助項僉使及熊

川來見 因使之爭圖 夕兼司僕賚有


	
旨來 則其辭內曰 舟師諸將及慶州諸將

不能相協 今後盡革前習云 痛嘆何極

此乃元均醉妄之故也

五日壬子 晴 忠淸水使來話 蛇渡 呂島

鹿島幷來射帿 夜二更 昌金山及

及妻子幷三名癘疫死 三年眼前使

信者 一夕死去 可慘可慘 耕菁 宋希立 樂安․興陽․寶城

軍粮督促事出去

六日癸丑 晴 與忠淸水使․呂島萬戶 射帿

十五巡 慶尙右虞候來見 驟雨

七日甲寅 晴 忠淸水使及裵僉使來

話 決南海軍官及色吏等罪 宋德馹

還來言內 有

旨入來云 【是日 種菁二升五合】

初八日乙卯 晴 暑氣如蒸 右虞候來



 		
 		 
 	오른쪽 화살표	 
 	
與忠淸水使 共射帿二十巡 夕奴漢京入

來 知天只平安 喜幸喜幸 彌助項僉使

告歸 會寧浦萬戶到陣 軍功

賞職官敎亦來

九日丙辰 晴 忠淸水使․右虞候來射

右水使來 共話夜深笛聲之海 彈

琴之永壽 穩話而罷

十日丁巳 晴 暑熱如蒸 射帿五巡

十一日戊午 晴 暑如鑠金 朝蔚往營 別懷

悠悠 獨坐虛軒 情不自勝也 晩風

甚惡 爲慮益重 爲慮益重 忠水使來射 因以同夕

飯 月下共談 玉笛寥亮 坐久而罷



 	
十二日己未 大風而不雨 旱氣太甚 農事

之慮 尤可虞矣 是昏營船格軍七名逃去

十三日庚申 風勢極惡 暑熱如蒸

十四日辛酉 炎旱太甚 海島如蒸 爲農

事極可慮也 與忠淸令公及蛇渡․呂島․

鹿島 射帿二十巡 忠淸極中 【是日 慶尙水伯領射官到右水伯處 大負而歸云】

十五日壬戌 晴 午後灑雨 申景潢入來

領台簡持來 憂國無踰於此 聞尹又

新喪 懷悼不已 順天․寶城報內 唐摠

兵官張鴻儒乘虎船 領百餘名 由海路

已到珍島碧波亭云 以日計之 則今明

當到 而風逆不能任意者連五日 是夜驟雨

洽意 豈天恤民也 【豚書到 則好還云 又因諺書 則葂重痛暑證云 剪悶剪悶】

十六日癸亥 朝雨雨 夕晴 與忠淸水使射帿



 		
 		 
 	오른쪽 화살표	 
 	
十七日甲子 晴 晩右水使 ․忠淸水使 來話從

容 探船入來 則天只平安云 而葂痛重

云 悶極悶極

十八日乙丑 晴 朝元帥軍官趙秋年 持傳

令來 則元帥到豆恥 聞光陽倅移水定

伏之時 因私用情云 故致軍官問由事

可愕可愕 元帥聽其妻孼男曺大恒之

言 行私此極 痛莫大焉 是日慶尙水使 請之而不往

十九日丙寅 晴 元帥軍官及裵應祿 歸

于元帥處 卞存緖․尹思恭․河千壽等

入來 忠淸水使來見 而以其大夫人病 卽還下處(歸)

卄日丁卯 晴 忠淸水使來見 射帿 朴致恭

來言上京 馬梁僉使亦來 夕永登萬戶

以退在本浦決罪 探船李仁元入來
	
二十一日戊辰 晴 忠淸水使來射 馬梁僉使

來見 唐將由水路 已到碧波亭者 誤傳云

二十二日己巳 晴 以祖母忌不出 是日 庚炎倍前

大島如蒸 人不堪其苦 夕氣甚不平

廢食二時 初更驟雨

二十三日庚午 晴 晩驟雨雨 順天․忠淸水使․

右虞候․加里浦僉使幷來見 虞候以軍

粮督促事出去 見及梁生擒倭奴 推

問賊情及形止 且問所能 則焰硝煮取

及放銃幷善云

二十四日辛未 晴 順天․忠水使來 射二十巡

二十五日壬申 晴 與忠水使 射帿十巡 李

汝恬亦來射 從事官陪吏 持簡入來

則調度之言 極愕極愕 扇子封進



 		
 		 
 	오른쪽 화살표	 
 	
二十六日癸酉 晴 忠淸水使․順天․蛇渡․呂島․

固城等射帿 早金良幹端午進上封

送 馬梁․永登到此卽還

二十七日甲戌 晴 射帿十五巡

二十八日乙亥 晴 暑炎如蒸 以

國忌 終日獨坐 【陳武晟 碧方望摘奸來告 無賊船】

二十九日丙子 晴 順天呈酒食 忠淸與

右水使同到 射帿 尹東耉父來見

蔚入來 天只平安

七月 初一日丁丑 晴 裵應祿自元帥處

入來 元帥悔言而送 可笑 是日

仁廟國忌 獨坐終日 夕忠淸水使 到此相話

初二日戊寅 晴 老暑如蒸 是日 順天都廳

及色吏․光陽色吏等決罪 左道射夫等


	
試射 賊贓分給 晩與順天․忠淸水使射

帿裵僉知受由歸 盧潤發以興陽軍

官李深及兵船色括軍色等捉來事

給傳令出送

初三日己卯 晴 忠淸水使․順天射帿 熊川

縣監李雲龍告由歸于彌助項 淫女決

罪 各船累次偸粮人 行刑 夕出見新樓

四日庚辰 晴 朝忠淸水使來 同朝飯 後

馬梁僉使․所非浦權管亦來 同點 賊

人五名․逃軍一名 (今到) 幷令刑之 與忠淸

射帿十巡 玉果繼援有司曹應福參奉

朝謝給送

五日辛巳 晴 曉探船入來 審

天只平安 爲幸爲幸 審藥下來 甚庸



 		
 		 
 	오른쪽 화살표	 
 	
劣 可歎 右水使 忠水使幷來 呂島進酒

共之 射帿十餘巡 盡醉上樓 夜深而罷

六日壬午 終日陰雨 氣似不平 不坐 大

倘三名 崔貴石捉來 又送朴春陽等 捕

其魁首左耳割者而來 朝鄭元溟等

以格軍不整事囚之 夕寶城入來

云 聞 天只平安 夜二更末 驟雨大

作 雨脚如麻 無處不漏 明燭獨坐 百

憂攻中也 李英男來見

【寶城還來】 七日癸未 夕雨灑 忠淸以其母夫人病重之

告未會 右水使與順天․蛇渡․加里浦․鉢浦․

鹿島共射 李英男 以領船事 往昆陽

告歸 被擄人固城保人捧招 寶城來

八日甲申 陰而不雨 終日大風 氣困不


	오른쪽 화살표	 
 	
見諸將 各官浦公事題送 午後 往見

忠淸水使 夕固城被擄逃還人親問 光

陽宋銓 持其將兵使簡來此 樂安與忠淸虞候來云

九日乙酉 大風 朝忠淸虞候敎書肅

拜 晩決順天․樂安․寶城軍官色吏不謹

格軍 兼責後期之罪 加里浦․臨淄․所斤

浦․馬梁僉使及固城幷來 捧分樂

安軍粮正租二百石

十日丙戌 晴 夕小雨 朝樂安樣租舂正 光陽

租一百石斗量 【申弘憲入來】 晩宋荃與軍官 射帿

十五巡 【朝聞葂病再重 又得吐血證云 故蔚與審藥申景潢․鄭思立․裵應幷出送】

十一日丁亥 陰雨大風 終日不止 多慮蔚行

之艱苦 又念葂病之如何 啓聞草親修



 		
 		 
 	오른쪽 화살표	 
 	
慶尙巡撫關到此 曰 元水使多有不足辭 午後

令軍官等射帿 奉鶴亦同射 尹彦忱以逢

點次到此 饋點還送 暮風雨大至 永夜

忠淸水來見

十二日戊子 晴 朝所斤僉使來見 帿矢五

十四介造納 公事題分 忠淸與順天․蛇渡․鉢

浦․忠虞候幷來射帿 夕探船入來 則

審 天只平安 又有葂病之重 悶極如何

柳相之卒音 亦到巡邊使處云 是嫉之者

作言毁之 不勝痛憤 不勝痛憤 是昏心緖極

亂獨坐空軒 懷不自勝 念慮尤煩 夜

闌不寐 柳相若不稱 則於國事 奈何奈何

十三日己丑 雨雨 獨坐念葂兒病勢如何 擲

字占之 則卜得如見君王卦 極吉 再擲 如夜

得燈 兩卦皆吉 少舒少舒 又占柳相 卜得



 	
如海得船之卦 再占 得如疑得喜之卦 極吉極吉

雨下終夕 獨坐之情 不自勝 晩宋荃

還歸 海雪一斛給送 午後 馬梁

僉使及順天來見 乘昏還歸 雨

晴與否占之 則卜得如蛇吐毒之卦 將作

大雨 爲農事可慮 農事可慮 夜雨如注如注

初更鉢浦探船 捧簡而歸

十四日庚寅 雨雨 自昨夕雨脚如麻 屋漏

無乾 艱難度夜 卜得果然 極妙極妙

忠淸水使及順天請來 使之爭博 觀

以消日 然憂慮在肚 其能小安乎 同點心

夕步出樓上 徘徊數巡而還 探船不來

未知厥緣也 夜三更雨又作

十五日辛卯 雨雨 晩晴 朝荄姪 京奴



 		
 		 
 	오른쪽 화살표	 
 	
入來 細聞葂病向差 爲喜曷極 爲喜曷極 因芬

姪簡 又知牙鄕

墳山無事 家廟亦平 天只平安 多幸多幸

李興宗 以還上事受刑殞之 可愕可愕

其三寸始聞之 傷痛之餘 又聞其母夫

人病勢極重云 射帿十餘巡 後因上

戍樓 徘徊之際 朴注沙里急到曰 唐將

船已到營前 而直來于此云 故卽傳

令三道 移陣于竹島經宿

十六日壬辰 陰而風涼 晩朝雨勢大作

終日如注 元水使 忠淸水使․右水使幷來見

所非浦․桃林脚等送來 唐將到三

千鎭留宿云 呂島先來 夕還本陣



 	
十七日癸巳 晴 曉出浦口結陣 巳時 天將把摠張

鴻儒 率兵號船五隻 張帆入來 直至海營

請下陸同話 故吾與諸水使 先上射亭 請

上則把摠下船卽到 與之同坐 先謝海路萬里

艱關到此 謝感無地云 則答以前年七月 自浙

江開船 到遼東 則遼東之人曰 海路經過之地

多礖石隱角 又將講和 不可往矣 强止至懇

故仍留遼東 馳報孫侍郞鑛及楊總兵文

等處 而今三月初生 發船入來 豈有勞艱

之色乎余請進茶後 進小酌 情甚慷慨

又說賊勢 不知夜深 從容談論而罷

十八日甲午 晴 請出樓上 點心後出坐 進酌

數三 多有明春 領船直渡濟州 共我舟師 合

勢大張 盡滅醜類事 以誠懇懇 初更罷散

十九日乙未 晴 朝進表禮單 則不勝謝謝云



 		
 		 
 	오른쪽 화살표	 
 	
所呈者極盛 忠淸水使亦呈 晩右水使則幾余

禮同 進點後 慶尙元水獨呈一酌 而盤甚

煩亂 難可一物之下筯 可笑可笑 問字與別號 則書

給曰 表字仲文 軒號秀川云 明燭更論而

罷 多有雨勢 故下船宿

二十日丙甲 晴 朝通事來傳曰 天將不往

南原劉總兵所在 直指還歸云 余懇傳于

天將處曰 初以把總到南原 (事)懇懇之情 已布

劉總兵 今止不往 其間必有人言 願往見

而還可也云 則把摠聞之 果然匹馬獨

往 相面後 卽直往群山乘船云 朝食把

總下到余船 從容談勸 別盃七酌而

後解纜 共出浦外 再三繾綣之意 別

送意依然 因與景攸及忠淸․順天․鉢浦․蛇

渡 共上舍人岩 終日醉話而還


	
二十一日丁酉 晴 朝元帥處唐將問答 成

公事出送 晩馬梁․所斤浦僉使來見

鉢浦 以伏兵出去事 來告而去 夕上樓

順天來話 午後興陽軍粮船入來

故色吏 船主足掌重杖 夕所非

浦來見 因曰以未及期限受杖卅

于元水處云 極駭極駭 【右水使軍粮 二十石貸去】

卄二日戊戌 晴 朝啓草修正 臨淄

及木浦來見 晩蛇梁․永登來

見 午後忠淸水使․順天․忠虞候․李英男

共射帿 暮上樓 入夜坐還

卄三己亥 晴 忠淸水使與右水使․加里浦

來見 射帿 荄姪與奉奴還歸 木年入來



 		
 		 
 	오른쪽 화살표	 
 	
卄四日庚子 晴 各項啓本親封 首台前

及沈兵判․尹判前矣 夕射帿七巡

卄五日辛丑 晴 朝啓持河千守出送 朝食

與忠淸水使․順天等 往于右水使處 射帿十

巡 大醉還歸 終夜歐吐

卄六日壬寅 晴 朝各官浦公事題送 食

後 移坐樓上 順天及忠水使到見 晩

鹿島萬戶捉逃軍八名而來 故其中

魁首三名行刑 其餘決杖 夕探船入來 見豚

等書 則天只平安 葂病向蘇云 許室

病勢漸重云 可慮可慮 兪弘及尹根壽棄世

而尹燉以從事下來云 申天機亦入來 昏

申霽雲到見 盧潤發捉興陽色吏監官入來


	
卄七日癸卯 陰而風 夜夢披髮呼哭 是兆

大吉云 是日 與忠淸水使․順天 樓上射帿 忠

淸過夏酒持來 余以氣不平 少飮

亦未之平

卄八日甲辰 晴 決興陽色吏等罪 申霽雲受

主簿 朝謝而去 晩上樓監塗沙壁上

義能來役 暮還下房

卄九日乙巳 終日細雨 風不動 與順天․忠淸

水使 爭奕而觀之 氣甚不平 樂安

亦來同 是夜吟呻達朝

八月初一日丙午 雨雨大風 氣甚不平

移坐樓房 卽還軒房 夕樂安帶



 		
 		 
 	오른쪽 화살표	 
 	
率姜緝 軍粮督促事 捧軍律供招

而出送 雨勢日終 而夜竟

初二日丁未 雨下如注 初一日子中 夢扶安

人生男 以月計之 則生月非月 故夢亦黜送之 氣

似平 日晩移坐樓上 與忠淸水使․順

天及馬梁共談 飮新酒數盃而掇 雨

下終日 宋希立來告 興陽訓導亦乘小

船逃去云

初三日戊申 朝陰暮晴 忠淸水使順同射

數三巡 (令)樓房塗排

初四日己酉 灑雨晩晴 與忠淸水使及順

天鉢浦等來射 樓房畢塗排 慶尙水使

軍官色吏 以唐將接待時 女人戴

	
進餠物事 決罪 箭匠朴玉來捉竹 李宗浩

往興陽 安守智等捉來次

五日庚戌 朝陰 食後 與忠淸水使․順天同射

午後往慶尙元水使處 則右水使已先至

相話移時而還 是日 熊川․所非浦․永登

及尹東耈等 以先鋒諸將來此

【寶城歸 長興入來】 六日辛亥 朝晴暮雨 與忠淸水使 射

帿十巡 夕長興入來 寶城出去 探船入

來 天只平安 葂亦漸差云 固城及

蛇渡․赤島幷來去 是夜因宿樓房

七日壬子 雨雨終日

八日癸丑 雨雨終日 丁助防將入來

九日甲寅 雨雨 右水使及丁助防․忠淸水



 		
 		 
 	오른쪽 화살표	 
 	
使․順天․蛇渡共話

十日乙卯 雨雨終日 忠淸水使及順天來

話 是日啓草修正

十一日丙辰 大雨終日 是夜狂風暴雨

大至 捲屋三重 雨漏如麻 達夜坐

曉 兩窓皆爲風破濕

十二日丁巳 陰而不雨 晩與忠淸水使

及順天共射 所非浦 熊川亦來射 朝

元帥軍官沈俊到此 傳令內 欲爲

面議約束 今十七日出待于泗川云

十三日戊午 晴 朝沈俊歸 盧潤

發亦歸 巳時下船 率諸將 往于見



  	
乃梁 別定銳將 送于春原等地 伺

賊捕勦事 傳令蛇渡起送諸船 因

泊宿 月色如練 風不起波 使海吹

笛 夜深而罷

十四日己未 朝陰暮雨 朝蛇渡及所非

浦 熊川等馳報內 倭船一隻 春原駐

泊 不意掩襲 則倭奴等棄遁走

我國男女十五名奪還 賊船亦奪

來 未時 還陣

十五日庚申 晴 食後發船 與元水使

同到月明浦宿

十六日辛酉 晴 曉發到所非浦泊船

朝飯後 張帆到泗川船滄 則奇直



 		
 		 
 	오른쪽 화살표	 
 	
男與昆陽來到因宿

十七日壬戌 陰暮雨 元帥午到泗川 送軍

官邀話 故騎昆陽馬 進于元帥所駐

泗川倅接處 行敎書肅拜後 公私禮 因而同

話 多有解情之色 甚責元水使 水使不能

擧頭 可笑 持酒請飮 行八巡 元帥極醉

而罷 罷還宿處 則朴宗男․尹潭來見

十八日癸亥 陰而不雨 朝食後 元帥請之 故進

話 又作小酌 大醉告歸 元水使則醉不能起

因臥不來 故余獨與昆陽․所非浦․巨

濟等回船 到三千前宿

十九日甲子 晴 暮暫雨 曉到蛇梁後面

則元水使尙未到 採葛六十同 元水使始



 	
來 晩發船 到唐浦宿

卄日乙丑 晴 曉發到陣中 右水使 丁助防

將來見 而(歸)丁則卽歸 與右水使及長興․

․蛇渡加里浦․忠虞候 射帿 夕吹笛且歌 夜

深罷 多有未安之事 【忠淸水使以大夫人病重 卽還歸興陽】

卄一日丙寅 晴 以外忌不坐 昆陽․蛇渡․馬梁

․南桃․永登․會寧․所非浦幷來 梁廷彦來現

卄二日丁卯 晴 以忌不坐 慶尙右虞候來見

樂安 蛇渡亦來而去 夕昆陽․巨濟․所非浦

․永登來話 夜深還

卄三日戊辰 晴 朝公事出草 食後移坐射亭

公事題送 因而射帿 風甚險惡 長興․

鹿島來共 暮昆陽及熊川․永登․

巨濟․所非浦亦來 初更罷歸



 		
 		 
 	오른쪽 화살표	 
 	
卄四日己巳 晴 各官水軍懲發事 朴彦

春及金倫․申景潢發送 丁助防將還歸

暮所非浦來見

卄五日庚午 晴 朝昆陽․所非浦招來

共朝飯 蛇渡受由歸 九月初七日還來

事 敎送 玄德獜歸其家 申天紀亦以納粟

事出歸 晩興陽還來 下射亭 射帿

六巡 鄭元明入來云

卄六日辛未 晴 朝各官浦公事題送 興陽

鮑作莫同者 長興軍三十名潛載其船逃出之

罪 行刑梟示 晩下坐射亭射帿 忠淸虞

候亦來同射

卄七日壬申 晴 右水使與加里浦․長興․臨淄



 	
虞候及忠虞候來射 而興陽呈酒 朝見

蔚書 則夫人病重云 故薈出送

【珍島來】 卄八日癸酉 自丑時小雨大風 雨則卯時晴

而風則終日大吹 永夜不止 未知薈之

安到否 極慮極慮 珍島倅來見 【因元帥狀啓 下推考之文 而多有馳啓之誤意也】

【海南入來】 卄九日甲戌 晴而北風大吹 朝馬梁僉

使․所非浦來同食 晩移坐射亭 公事

題送 道陽牧子朴乭伊決罪 盜賊三

名內 張孫則決杖百 黥盜字 海南縣監

入來 義將成應祉化去 可悼可悼

晦日乙亥 晴且無風 朝海南倅玄楫

來見 晩右水使及長興來見 暮忠淸

虞候․熊川․巨濟․所非浦幷來見 許廷誾亦

來 是朝探船入來 則夫人病勢極重



 		
 		 
 	오른쪽 화살표	 
 	
云 未知已決生死也 國事至此 不可念及他事

然三子一女 何以爲生 痛悶痛悶 金良幹自京

至此 持領台簡及沈忠謙簡 多有憤

意也 元水使事 極可駭也 以我逗留不

前云 是千載之發歎也 昆陽以病

歸還 未見而送 尤極恨也 自二更心亂不寐

九月初一日丙子 晴 坐臥不寐 明燭展

轉 早朝洗手靜坐 以夫人病勢卜得 則如

僧還俗 再得如疑得喜之卦 極吉極吉 又以病勢

減否來告與否 則卜得如謫見親之卦 是亦

今日內得聞好音之兆 【撫使徐渻公事及啓草入來】

初二日丁丑 晴 朝熊川․所非浦權管來 同朝食

晩樂安來見 夕探船入來 則夫人向歇云

而元氣極弱 甚可慮也

初三日戊寅 小雨 曉有【秘密】旨入來 則水陸



 	
諸將 拱手相望 不爲奮一策設一計進

討云 三年海上 萬無如是之理 誓與諸

將 決死復讐之志 日復日復 而第緣據險

窟處之賊 不可輕進 況知已知彼 百戰

不殆云乎 終日大風 初昏 明燭獨坐

自念國事顚沛 內無濟策 奈何奈何 二更

興陽知吾獨坐入來 話到三更罷

初四日己卯 晴 朝興陽來見 食後 所非浦亦來

晩元水使來要話云 故下坐射亭 射

帿元負九分 (而去)乘醉而去 吹笛向夜而

罷 又有(私事)未安之事 可笑可笑 呂島入來

初五日庚辰 晴 鷄鳴後搔髮難支 使

人搔之 風不順 故不出 而忠淸水使入來

初六日辛巳 晴且風殘 朝忠淸使及虞候 馬



 		
 		 
 	오른쪽 화살표	 
 	
梁 同朝飯 晩移坐射亭 射帿 是夕奴孝｛代｝

․介南來 持天只平書 喜幸何極 喜幸何極 聞方必淳

逝去 而益淳率其屬來投云 可笑 夜二更 福■

來 暮聞金敬老到右道云

七日壬午 晴 朝順天府使簡來到 則巡察初十日

間 到本府云 左台亦到云 不幸之甚也 順天

在陣時 送獵于巨濟 無遺被擄云 而不報其

情 極駭極駭 故裁簡時 擧論而送

八日癸未 晴 長興爲獻官 興陽爲典

祀 初九日纛祭次入齋 金僉知到此

【蛇渡來】 初九日甲申 晴 暮雨而止 諸將射帿 三

道幷會 而元水使以病不來 【金僉知同射而歸 宿慶尙】

初十日乙酉 晴且風靜 蛇渡設射 右

水伯亦會 金敬叔還歸昌信



 	
十一日丙戌 晴 早出樓上 決南平色吏

及順天格軍三度偸粮人行刑 各官浦公事

題送 晩忠淸水使來見 所非浦乘月

歸本浦 以其元水使甚欲謀中之故也

十二日丁亥 晴 早金岩到房 丁助防將奴子

還歸 答簡裁送 晩右水使․忠淸水使

幷來 而長興進酒共談 醉極而罷

十三日戊子 晴且溫和 宿酊未軫 不出房

外 朝忠淸虞候來見 又見調度御史

尹敬立啓草二度 則一度珍島郡守

請罷 一度水陸軍勿侵事 及守令勿赴戰

所 其意頗在姑息 夕河千壽持啓回下

及紅牌九十七張而來 首台簡亦持來

十四日己丑 晴 興陽呈酒 右水使․忠淸水使



 		
 		 
 	오른쪽 화살표	 
 	
共射帿 防踏僉使行公私禮

十五日庚寅 晴 早與忠淸水使及諸將 行

望闕禮 右水使期而稱病 可嘆 新及第紅

牌分給 南原都兵房 鄕所等囚禁 忠淸虞

候出去本道 奴京入來

十六日辛卯 晴 與忠淸使及順天話 是夜

夢見兒子 乃庚母産子之占也

【順天來】 十七日壬辰 晴且溫 忠淸水使․順天․蛇渡來射

虞候李夢龜 以國屯田打作事出去

孝代等出去

十八日癸巳 晴且過溫 與忠淸水使及興

陽倅射帿 終日而罷 暮雨灑終夜 李壽元

及曇花入來 福春入來 是夜轉展不寐

十九日甲午 雨雨終日 興陽 順天來


	
話 海南亦來 卽還 興陽․順天 夜深還歸

卄日乙未 曉風不止 而雨乍擧 獨坐記夜夢 則海

中孤島 走到眼前止蹲 其聲如雷 四境驚奔

余獨立觀其始終 極可欣然 此兆 乃倭奴乞

和自滅之象 又余騎駿馬徐行 承

召赴 命之兆也 忠淸水使 興陽來 巨濟亦

來見 卽還 體察使關內 水軍捧軍粮

繼餉云 囚禁族隣放送云

卄一日丙申 晴 朝出坐射亭 公事題分 晩

射帿 長興․順天․忠淸水使 終日談話 暮諸將

超越 又令軍士角力相爭 夜深罷

卄二日丁酉 朝坐射亭 右水使及長興亦來

慶尙虞候亦來 聽令而去 元帥密書到

此 則念七定擧師云



 		
 		 
 	오른쪽 화살표	 
 	
卄三日戊戌 睛而風惡 早出射亭 公事題

分 元水使來 議軍機而去 樂安軍士營五

十一名 防踏水軍四十五名 點考固城人民

等狀 晋州姜雲決罪 寶城領來召官黃千

錫 窮推光州囚 昌平縣色吏金義同行刑事

傳令出送 夕忠淸水使及馬梁僉使來

見 入深夜而還 初更後復春來話 私鷄

鳴後還歸

卄四日己亥 晴 終日大風 朝坐大廳公事 朝

食則與忠淸水使同飯 是日 分號衣 左道則

黃衣九件 右道則紅衣十件 慶尙則黑衣四件

卄五日庚子 晴 風少止 金僉知領軍七十

名入來 夕朴僉知領軍六百入來 趙

鵬亦來 同宿夜話


	
二十六日辛丑 晴 曉郭再佑․金德

齡等 到見乃梁 送朴春陽渡涉事問

來 則舟師合勢事 元帥傳令云

二十七日壬寅 朝睛暮暫雨 晩朝發船

出浦口則諸船一時發行 駐赤島

前洋 則郭僉知․金忠勇․韓別

將․朱夢龍幷到 約束後 分送所

願處 夕宣兵使到船 故使騎營

船 暮體察使軍官李天文․林得義․

李弘嗣․李忠吉․姜仲龍․崔汝諧․韓

德備․李安謙․朴振男等來 夜暫

雨

二十八日癸卯 陰 曉明燭獨坐 討



 		
 		 
 	오른쪽 화살표	 
 	
賊卜吉 則初占 如弓得箭 再占 如山不

動 風不順 陣于胸島內洋宿

二十九日甲辰 晴 發船突入場門浦前洋

賊徒據險不出 高設樓閣 築壘兩

峯 略不出抗 先鋒賊船兩隻勦擊

則下陸逃遁 空船撞焚 漆川梁經夜

十月初一日乙巳 曉發行 到場門浦 慶尙右水

使․全羅右水使 留場門前洋 吾與忠淸

水使及先鋒諸將 直入永登 則兇賊等

掛船濱上 一不出抗 日暮 還到場門浦

前洋 則蛇渡二船掛陸之際 賊小船直

入投火 火未起滅 極爲憤痛 極爲憤痛 右水使

軍官及慶尙水使軍官 略論其失

蛇渡軍官 則重施其罪 二更 還到


	오른쪽 화살표	 
 	
漆川經夜

初二日丙午 晴 只令先鋒三十隻

往見場門賊勢而來

初三日丁未 晴 親率諸將 早往

場門 終日相戰 賊徒畏不出抗

日暮 還到漆川梁經夜

初四日戊申 晴 與郭再佑․金德

齡等 約束抄軍數百 下陸登

山 先鋒先送場門 使之出入挑

戰 晩率中軍進迫 水陸相應

則賊徒蒼遑失勢 奔走

東西 陸兵見一賊之揮劒 旋



 		
 		 
 	오른쪽 화살표	 
 	
卽下船 日暮還陣于漆川 宣傳官李

繼命 持標信宣諭敎書 到內賜貂皮

初五日己酉 留 草啓草 大風終日

初六日庚戌 晴 早使先鋒 送于

場門賊窟 則倭人牌文揷地 其

書曰 日本與大明方和睦 不可

相戰云 倭奴一名 來到漆川山麓

欲爲投降 故昆陽郡招降載

船 問之則乃永登倭也 移陣于胸島

初七日辛亥 晴且溫 宣兵使 郭再祐․

金德齡等出去 因留不發 刈茅一百八十三同

初八日壬子 晴且無風 早發船 到場


 	
門賊窟 則如前不出 耀兵後還到胸島

因行船齊 到閑山 夜已三更 【胸島刈茅二百六十同】

【順天歸】 初九日癸丑 晴 朝下亭 金僉知敬老․

朴僉知宗男․金助防應諴․韓助防命

連․晉州牧使裴楔․金海府使白士霖

幷來告歸 金與朴射帿終日 朴子

胤宿于廳房 與之春福同宿 金

惺叔下船而宿 【南海倅․晋州․金海․河東․泗川․固城告歸】

十日甲寅 晴 朝出啓草修正 朴子胤

與昆陽 因留不發云 興陽․長興․寶

城告歸 是宵有夢二祥 【蔚與存緖 有■及廷立等 歸營】

十一日乙卯 晴 朝氣不平 朝忠淸

水使來見 公事題之 早入宿房



 		
 		 
 	오른쪽 화살표	 
 	
十二日丙辰 晴 朝啓草改正 晩右

水使及忠淸水使到此 慶尙元水使

討賊之事 自欲直啓云 故成公事

來呈 備邊司公事 據元帥 鼠皮

耳掩 左道十五令 右道十令 慶尙

十令 忠淸五令 分送

十三日丁巳 晴 朝招吏作啓草 晩忠淸

水使出送 本道右水使來見忠淸 而不見

余而還 醉甚故也 從事官巳到泗

川云 泗川一船出送

十四日戊午 晴 曉夢賊倭等乞降 六穴

銃筒五柄納之 環刀亦納 傳語者則其

名金書信云云 倭奴等盡爲納降



 	
十五日己未 晴 朴春陽持啓出去

十六日庚申 晴 巡撫徐渻 日暮

到此 與右水使․元水使同話 夜深

而罷 (從事官入來)

十七日辛酉 晴 朝送人于御史

處 則食後當到云 晩右水使

來 御史亦來 從容談話

多言元水使(之)欺罔之事 極可

駭也 元也亦來 其爲兇悖之

狀 不可盡言 朝從事官入來

十八日壬戌 晴 朝大風晩止 往

御史處 則已到元水使處 往同 有頃酒

進 日暮還來 【從事官行肅拜禮相面】



 		
 		 
 	오른쪽 화살표	 
 	
十九日癸亥 風不順 出坐大廳 晩還入樓

房 御史到右水使處 終日醉話云 朝與

從事官話 夕奴億只等捉來 朴彦春亦來

二更小雨

卄日甲子 朝陰 晩巡撫御史出去 別後上

坐大廳 右水使來告歸 意因成公事出去

卄一日乙丑 晴而小陰 從事官出去 虞候

亦出去 鉢浦亦出去 晩降倭三名 自元

水使來 捧招 永登萬戶來到 夜深

還 其有小兒云 率來事敎送 夜小雨

卄二日丙寅 陰 宜能 李迪出去 初更

永登來率其兒奴 欲爲使喚而留宿

卄三日丁卯 晴 其兒得痛云 決億奴罪及

愛還丁唜同等罪 夕送兒還其所在處

卄四日戊辰 晴 招右虞候射帿 金甲



  	
島萬戶亦來

卄五日己巳 晴而西風大起 晩止 以氣不平 不出

房 南桃․巨濟來 永登亦來 談話移時 前樂安申僉知

浩來 體察使關字及木花毛笠 與正木一同等賚來

與之相論 夜向退 順天權俊拿去時亦來 見之懷思不平

卄六日庚午 晴 以氷忌不出 因申僉知聞之 金尙容爲吏

郞上京之時 入宿南原府內 而不見體察而歸 時事如是 極可

駭也 體察夜往巡察宿房 夜深還到其寢房云 體貌

如是乎 不勝驚愕之至也 奴漢京往營 酉時雨

作 終夜不止

卄七日辛未 朝雨晩晴 彌助項僉使來 行

敎書肅拜 因與之話 日暮還歸

卄八日壬申 晴 坐大廳 公事題送 金甲及梨

津等來見 食後右虞候 慶虞候來 受木花

而去 暮入寢房

卄九日癸酉 晴 西風寒洌如剪

卅日甲戌 晴 欲爲搜討入送 而慶尙無戰



 		
 		 
 	오른쪽 화살표	 
 	
船 待其聚集 三更豚薈入來

十一月小 初一日乙亥 曉 行望

闕禮 氣甚不平 終日不出

初二日丙子 晴 左道則蛇渡 右道其虞候

李廷忠 慶尙道彌助項僉使成允文

等 定將搜討入送

初三日丁丑 晴 朝金天碩 持備邊司關

率降倭也汝文等三名到陣 【搜討出來 夜已二更 李英男來見】

初四日戊寅 晴 出大廳 問降倭等事情

箋文儒生入來

初五日己卯 陰而細雨 宋漢連巨口十尾

捉來 巡邊使 使其軍官押送降倭十

三名 達夜大雨

初六日庚辰 陰而暖如春日 李英男來

見 李廷忠亦來 申僉知共話 宋希立往獵


	
初七日辛巳 晩晴 朝出大廳 降倭十七名

送于南海 晩金甲島萬戶 蛇渡僉使 呂島

萬戶 永登萬戶幷來 是午申僉知報元帥

回還來 則留舟師云

初八日壬午 曉暫雨灑 晩晴船材運來

曉夢首台 似有變形 我則脫冠 共到閔

宗慤家 同話而覺 未知是何祥也

初九日癸未 晴而風不順

十日甲申 晴 朝李喜男入來 蕾姪

亦來營中云

十一日乙酉 【乃冬至 十一月中】 曉行望闕禮後 戰軍饋粥

右虞候及鄭聃壽來見而歸

十二日丙戌 晴 早出大廳 決順天色吏鄭



 		
 		 
 	오른쪽 화살표	 
 	
承緖及驛子南原作弊者 餞申僉知浩

盃 又杖見乃梁冒越捉魚人二十四名

十三日丁亥 晴 風日殘且溫 申僉知及豚薈與

李喜男․金叔賢往營 奴漢京亦命往

恩津金廷輝家 啓本亦出送 元帥使․

防禦使軍官 領降倭十四名而來 夕尹連來

持其妹簡 則多有妄言 可笑 欲棄未能者

有之 乃遺兒三息 終無依歸故也 以十五日

大忌不出 夜月如晝 不能成寐 轉展終夜

十四日戊子 晴 朝右兵使 降倭七名 使其軍官

領來 故卽送南海縣 李瑊來自南海

十五日己丑 晴 溫和有同春日 陰陽失序 可謂

災矣

大忌不出 獨坐房中 懷慟可言可言 暮探船

入來 順天校生 持敎書傳草而來 又見


	
豚蔚等簡 則天只氣候 平如昔日云 多幸

多幸 尙州四寸妹簡及子尹曄到營 致簡 見之則

不勝淚下也 領相簡亦來

十六日庚寅 晴 風氣稍冷 食後 坐大廳

右虞候․呂島․會寧浦․蛇渡․鹿島․金

甲島․永登 前於蘭鄭聃壽等 來見

而歸 晩則日氣極溫

十七日辛卯 晴且溫和 積霜如雪 未知是祥

也 晩微風終日 二更量蕾與蔚入來

夜三更 狂風大作

十八日壬辰 晴 大風竟夕繼夜

十九日癸巳 晴 大風達夜不息

二十日甲午 晴 朝風息 出大廳 有頃



 		
 		 
 	오른쪽 화살표	 
 	
元水使來見而歸 晩大風終夜

二十一日乙未 晴 朝風殘 蕾姪出去 及李渫以褒

貶啓聞持去 奴金善․禹年․離鄕․水石

․行寶等 亦出去 金敎誠․申景潢出去

南桃浦․鹿島出去

二十二日丙申 晴 朝會寧浦出去 日氣

甚暖 右虞候及鄭聃壽來見 射帿

五六巡 倭衣木十匹持去

二十三日丁酉 晴且溫和 興陽軍粮 順天

軍粮等捧上 夕李景福與其房人入

來 聞巡邊使等被論

二十四日戊戌 晴 溫且和 正如春日 出大廳

公事題送

二十五日己亥 陰 曉夢與李鎰相會 余多



 	
費辭而言之曰 當國家危亂之日 身受重寄

不留心於報效 强畜淫女 不入官舍 私處城外

之家 取人譏笑 於意如何 又以舟師各官浦分

定 陸戰軍器 督促無定暇 是亦何理耶

巡邊言塞不答 欠身而覺 乃一夢也 朝食

後 出坐大廳 公事題分 有頃右虞候․金甲

島萬戶來 聽笛暮歸 興陽銃筒色等

到此 會計而歸

二十六日庚子 小寒 晴且溫 在房不坐 是日燻造十石

二十七日辛丑 晴 食後 出坐大廳 則左右道

分送降倭 擧數來聚 故使之習放 右虞候․蛇

渡․呂島․巨濟幷來

二十八日壬寅 晴



 		
 		 
 	오른쪽 화살표	 
 	
難逃



外無匡扶之柱石

內無決策之棟樑



增蓋舟船

繕治器械



令彼不得安

我取其逸



知己知彼

百戰百勝



知己不知彼

一勝一負



不知己不知彼

每戰必敗



此萬古不易之論也

	
一. 嶺南左右沿海 大賊瀰滿 豕突之患 必在朝暮 而

兵興三載 公私蕩竭 癘疫又熾 死亡殆盡 水陸同然 劉

大總(兵)已爲撤(兵)還(歸) 危

急之勢 迫在呼吸

百爾思惟 萬無防守之(勢) 路

(自湖南以至京城孑遺生靈■亦

已驚散云非但此也)

嶺南左右道沿海之地 大賊瀰滿 豕突之患 必在朝暮 而兵興

三載 公私蕩匱 癘疫又熾 死亡殆盡 (危急之勢 迫在呼吸 防

禦無路 萬無防守之路 水陸諸陣同然 百爾思惟 罔知所措 水陸諸將 皆 萬無防守之勢 水陸諸陣

皆軍兵粮餉)

賴湖南一道 而湖南之板蕩 有甚於兵火之地 前頭(之

事 罔知所爲軍)兵粮(■)百無所賴 (急聚)日就凋殘 不如急

聚各處 (軍兵) 雜色軍兵 (或)截把陸路要害 (或)添助

合勢舟師 直衝賊陣



 		
 		 
 	오른쪽 화살표	 
 	
一. 嶺南右道賊勢如前 別無他跡 但更嘗其形 則多有飢色

其意必在秋穀登場 而我國備御極疎 (仰悶仰悶 萬無防守之勢矣) 倭奴 (之)所畏

(怖)者(則)舟師 而水卒之赴戰者無一人 且聚流移丐乞之輩 艱

難成(格)樣 (亦無)然軍不見粮 疾病又熾 死亡相續 累將此具 移報于

元帥及方伯 馳啓略無(■■)顧答 馳啓亦非一二 而又無可施之

命 百爾思惟 萬無防守之路 舟師一事 勢將罷撤 如某一身

萬死固甘 其於國事何 舟師些小之粮 有儲於(順天等地)沿海等邑 而

方伯及元帥 遣軍官 轉庫輸去 某在他道遠海 未

及措制 勢至於此 柰何柰何 若別遣舟師 御史 摠檢

舟師之事 則似可濟事 妄料馳啓 (此事如何)然若不合 則嶺南巡撫御史

一.(沿海舟師之軍) 巡邊使李鎰 (及忠勇將金德齡等 幾盡移屬使之在家) (威)令之日 兼檢

募屬之軍 (惟)退在其家 (■安逸)而聞賊近境 一時馳集云 故沿海舟師元

屬之卒 姑(此安)一時之安 幾盡投付 督之於其官 則

巡邊使留在沿海 使不得捉來 事事如是 柰何柰何

一. 丁景達爲從事 盡心(耕屯)監檢 (屯田之事而前方伯移)文

(曰 道內之事 所有主掌 則統制檢作屯田 實非其任 況

遠在他道海陣 亦不可檢耕云故) 今後一切勿檢云

	오른쪽 화살표	 
 	
而今爲咸陽倅云 仰悶 限秋收仍檢事 狀啓矣

一. 張把總今月十七日到陣 見舟師兵威 (莫)不勝嘆服 明春

領山東․天津等飛唬船一百卄餘隻 直抵濟州 因到閑

山陣 合勢共(濟)討此賊云 此言雖不可深信 熟觀其情 則似不

虛矣 留此三日 多恨 宋李之壅蔽矣 (又)



蕭蕭風雨夜 耿耿不寐時

長嘆更長嘆 淚垂又淚垂

(倚船經歲策) (獨作聖君欺)

山河(帶慚色)猶帶慚 魚鳥亦吟悲

國(勢何多亂)內有蒼皇(勢) 誰能(任)無轉危

扣舷經歲策 今作聖君欺

(恢復思諸葛 長驅慕子儀)



 		
 		 
 	오른쪽 화살표	 
 	
蕭蕭風雨夜 耿耿不寐時

傷心如裂膽 懷痛似割肌

長嘆更長嘆 淚垂又淚垂

懷痛如摧膽 傷心似割肌

山河帶慘色 魚鳥亦吟悲

昇平二百載 文物三千姿

國有蒼皇勢 (還)人無任轉危

經年防備策

恢復思諸葛

長驅慕子儀


	
前在及營來合

白貼扇三百五十八柄

別扇四百五十三柄內 七月初十日巡邊使十五柄送

油扇五百九十柄內 七月初十日巡邊使十柄送

漆扇五十八柄內 五柄巡邊使送

扇扇五十柄內 十柄巡邊使送

笠帽四十事

刀子三百二十三柄

六丈付二浮

狀油紙五卷

注油紙五卷 營來

狀油

注油 前在

火金七十

已上唐將贈給次



 		
 		 
 	오른쪽 화살표	 
 	
興陽世每馬大俊永世方竹永老



 	
大竹卄三介

中竹卄三介 七月初四日造次玉只受去

大小竹九十三介 七月卄七日玉只受造次



大竹箭六十五介造納

中竹箭四十

二十二 九月初五日武才納



 		
 		 
 	오른쪽 화살표	 
 	
六月初六日

熟竹暫重者五十六介

上品竹十一介

暫輕竹五十三介好品

輕小竹四十八介內 三十介忠使送

大竹七十八介 軍官等下

次中竹四十四介 右使送

下下竹卄六介


	
營戰船七隻內 【新造五隻已整來 前造二隻內 義兵一隻 改造一隻】

順天十隻內 【新造三隻前造一隻 營船一隻防踏五隻】

興陽十隻內 【本縣新造二隻前造二隻 營船一隻蛇渡五隻】

樂安十三隻內 【本郡新造一隻前造一隻 營船一隻】

光陽四隻內 【本縣新造二隻前造一隻 營船一隻】

寶城八隻內 【本郡新造二隻前造二隻 鹿島二隻鉢浦二隻】

防踏四隻內 【新造四隻】

呂島三隻內 【新造三隻】

鉢浦三隻內 【新造三隻】

蛇渡四隻內 【新造四隻】



 		
 		 
 	오른쪽 화살표	 
 	
鹿島三隻內 【新造三隻】



道陽場畓租二十石十三斗五升

幷作十三石十四斗八升

太一石七斗


	
甲午正月二十一日奔赴水軍二十壹名出送

八結軍十六名還送





五月初三日反庫粮餉三百四十九石十四斗四■

貿木米二度幷八十 ■..■

合四百卅二石十四斗四升內

時遺在六十五石十二斗

四升



 		
 		 
 	오른쪽 화살표	 
 	
天將張把總鴻儒字仲文軒號秀川居

江寧波府 【家丁周會 丘德】

同來旗牌張覩綰

潘俊

周鳳


