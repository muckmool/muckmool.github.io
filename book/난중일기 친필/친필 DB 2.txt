	
五月初十日巨濟見乃梁陣中

全羅左右大將 慶中衛將金勝龍

慶尙右大將 前衛將奇孝謹

左中衛將權俊

右中衛將具思稷 九月十七日

左左部申浩 大浦打出三石落

前部李純信 一百卅三石五斗出

中部魚泳潭

斥候金浣

金仁英

遊軍將黃廷祿

右部金得光

後部賈安策代宋汝悰

斬退李應華

意於筆硯 而奔忙海陸

亦不休息 置之忘域久

矣 承此

	
五月初一日甲寅 晴 曉行望禮

初二日乙卯 晴 宣傳官李春榮持宥

旨來 則大槪截殺遁賊事 是日寶城鉢浦兩將

來會 其餘諸將 以退定未會

初三日 晴 丙辰 右水相率舟師來約 而舟師多有落

後 可嘆 李春榮還歸 李純一又來

初四日丁巳 晴 是辰乃天只生辰 而以此討截 未能

往獻壽杯 平生之恨也 與右水伯及軍官等 射帿

于鎭海樓 順天會約

初五日戊午 晴 宣傳官李純一 還自嶺南 朝飯對之

傳有 天朝賜爵銀淸金資光祿大夫加云 然是似

誤傳矣 日晩與右水相順天․光陽․樂安都令公 同坐

酒談 且令軍官等分邊射帿

初六日己未 朝 愼定氏與菶姪至自蟹浦 晩｛大雨｝

	
如注 終日不止 川渠告漲遽滿 農人之望 可幸可幸

竟夕 與愼戚丈同話

初七日 陰而不雨 庚申 與右水相同朝飯 移坐鎭

海樓 公事後 登船臨發鉢浦逃水軍行法 順天

吏房以奔赴不爲之 整付欲爲行法而姑止 行

到彌助項 則東風大作 波濤如山 難艱到宿

初八日辛酉 陰而不雨 曉頭發行 到蛇梁洋中 萬

戶出來 問右水使在何處 則時在昌信島云

而軍不聚 未及乘船云 直到唐浦 則李英男

來見 詳言水使多妄 宿

初九日壬戌 陰 朝發到巨乙望浦 風不順 與右水相 加

里浦共坐談論 夕元水使率二隻戰船來會

初十日癸亥 陰而不雨 朝發船到見乃梁 晩上坐小頂

上 點閱興陽軍 決落後諸將罪 右水伯加里浦

亦會共話 俄有宣傳官高世忠持宥

旨來傳 則往討釜山歸賊也 副察使軍官閔宗



 		
 		 
 	오른쪽 화살표	 
 	
義 持公事來 夕嶺南虞候李義得李英男來

見 坐話夜深而罷歸 【尹奉事齊賢到營云 簡來到 卽答送 姑留營事簡之】

十一日甲子 晴 宣傳官還歸 日晩 往右水伯結陣

則李弘明 加里浦僉使亦到 或手談 順天又到

光陽繼至 加里浦呈酒肉 俄頃 永登探賊

人等還告曰 加德外洋 賊船無慮二百餘艘

留泊 出沒熊川 亦如前日云 宣傳官之還 俱由

書狀 都元帥體察使處三道 成公事一丈

論稟定三道人同送 是日南海亦來見

十二日乙丑 晴 本營探候船入來 則巡察使關及

宋侍郞牌文持來 司僕馬五匹進獻 次

牽送事關亦到 故兵房鎭撫起送 晩嶺

南來 宣傳官成文漑來見 細傳

行朝事 不勝痛哭 不勝痛哭也 新造正鐵銃筒 送

于備邊司 黑角弓帿矢給送 右成也 李

	
鎰壻郞云故也 夕李英南尹東耈來見

固城縣令趙應道亦來見 是日曉 左右道體

探人 定送于永登等地

十三日丙寅 晴 食後小峯頂張帿 與順天光陽

防踏蛇渡及虞候鉢浦 分邊爭雄 日暮下

船 夜聞嶺南右水使處宣傳官都彦良來

云 是夕 海月滿船 獨坐轉展 百憂攻中 寢不

能寐 鷄鳴假寐

十四日丁卯 晴 宣傳官朴振宗來 一時宣傳

官寧山令禮胤 又持宥

旨來 因問行朝事及天兵所爲 痛惋

痛惋 吾亦移乘右水使船 對話宣傳 酒數

行 嶺南水伯元平仲來 肆酒甚無謂

一船將士 莫不㤥憤 其爲誣罔 不可言



 		
 		 
 	오른쪽 화살표	 
 	
寧山令醉倒 不省人事 可笑 卽夕兩宣傳還

十五日戊辰 晴 朝樂安郡守來見 有頃 尹

東耈持其將狀啓草 則其爲欺罔 不可

說也 順天․光陽來見 晩朝 荄蔚與尹

奉事齊賢偕到 當午到射帿處 順天․光

陽․蛇渡․防踏等爭雄 余亦射之 夕還船上

與尹奉事細話

十六日己巳 晴 朝赤梁萬戶高汝友 監

牧官李孝可․李應華․姜應彪等來

見 各官公事及所志題給 荄與薈還

歸 氣甚不平 臥枕呻吟 因聞

天將遲留中路 不無巧計 爲

國多慮慮 事事如是 尤極興嘆而潸淚也

點時 因尹奉事 傳聞館洞叔母主避亂于楊州

	
泉川別世云 不勝痛哭 不勝痛哭 然何時事若是其酷

耶 喪葬誰其主之 大進已先棄世云 尤極慟慟

十七日庚午 晴 曉風甚狂 朝順天光陽寶城鉢浦及李

應華來見 卞存緖以病還歸 嶺南右水伯

送軍官 持見晉陽馳報 則李提督 時在忠州

云 而賊徒四散焚掠 痛憤痛憤 終日大風 心思亦

煩亂煩亂 固城倅 送軍官來問 且致秋露與桃林

一枝及蜂筒云 然遭服之中 受置未安 而懇情所

致 義不可還送 故給軍官等 氣甚不平 早

入船房

十八日辛未 晴 早朝氣甚不平 呑溫白元四丸

朝食後 右水伯及加里浦來見 有頃快注 氣似

平安 奴木年至自蟹浦 因聞天只平安 卽答

書還送 甘藿五同送于家 是日 接伴使處 賊勢

難易 公事三道成一丈送之 全州府尹關內 今爲



 		
 		 
 	오른쪽 화살표	 
 	
兼巡使節制云 而不踏印信 未知所然也 防踏僉

使來見 大金山永登望等來告 倭賊出沒 而別無

大段之兇謀云 新造挾船兩隻 無釘云

十九日壬申 晴 朝飯與尹奉事同食 爲諸將

力勸 氣且不平 强先食味 尤極悲慟也

巡使關內 天將劉員外牌文 據釜山海口 已爲

往截云 卽到付成送 又成公事報送 使則寶城

人持去 順天桃林七種送來 防踏及李弘明來

見 奇叔欽亦來見 永登望來告別無他變

二十日癸酉 晴 曉大金山望來告 亦與永登望

同 晩順天來 所非浦權管亦來 午後望軍

來告曰 倭船無形云 故簡于本營軍官等 倭物

載來事 敎送興陽人持去

二十一日甲戌 曉行船到巨濟柚子島中洋

大金山望軍進告 賊之出入如前云 與右水

	
終夕談話 李弘明亦來 未時雨作 少蘇農望

李英男來見 元水使虛辭移文 致大軍動

搖 軍中欺誣如是 其爲兇悖不可言 竟夜

狂風且雨 曉頭行到巨濟船滄 乃二十二日也

二十二日乙亥 雨雨 大洽人望 晩朝 羅大用

至自本營 則持有宋侍郞牌文及差

員 與本道都事 行上護軍 宣傳官一

員先文來 則宋侍郞差員 以戰船

探察事來云 卽定虞候迎來次發送

午後移泊漆川梁 羅大用以問禮

事出送 夕防踏來說唐人接待事 嶺

南右水伯軍官金遵繼來 傳其將

之意 雨勢終日不止 聞興陽軍官李琥之死

二十三日丙子 曉陰而不雨 晩乍雨乍晴 右



 		
 		 
 	오른쪽 화살표	 
 	
水伯來 李弘明亦來 嶺南右兵使軍官

來傳賊事 本道兵使簡及公事到此 則昌

原之賊擧討云 而賊勢熾張 不能輕進

云 夕豚薈來傳唐官到營 騎船發來

之事 昏嶺南水使來 議唐官接待事

二十四日丁丑 乍雨乍晴 朝移陣于巨濟

前漆川粱海口 羅大用探見唐官

于蛇梁後洋 先來傳唐官及通

事表憲 與宣傳官睦光欽來云 未時

唐官楊甫到陣門 使右別都李渫送迎

引來到船 多有喜色 請乘我船 謝

皇恩再三 邀與對坐 則固辭不坐 立談移

時 多稱船威之盛 致禮單 則初似固辭

而受之喜悅 致謝至再至再 宣傳官

	
票信安床後 亦從容話 豚薈夜歸本營

卄五日 晴 戊(■)寅 唐官與宣傳官 宿醉未醒

朝譯官表憲 更請來問

天將所爲 則天將之意 未知何爲也 只欲

驅送倭賊而已云 報曰 宋侍郞欲審舟

師虛實 而使其所率夜不收 楊甫送

來 而舟威如是之盛 欣喜無比云云

晩還歸本營 故帖給者有之 午

時 移陣于巨濟縣前柚子島前

洋中 與右水相論兵 有時 光陽來

崔天寶李弘明來 手談而罷 夕趙鵬

來見 話送 初更後 嶺南來唐人二名

右方伯營吏一 接伴使軍官一員 來

到陣門 而夜深不入



 		
 		 
 	오른쪽 화살표	 
 	
卄六日 雨雨 己卯 朝唐人 乃浙江炮手

王敬得 粗解文字 對語有時 不能解聽可

歎可歎 順天辦家獐 光陽亦來 右水伯令

公共話 加里浦邀而不來 雨勢竟夕不止

達夜如注 自二更狂風大起 各船不能止

定 初與右水相船相搏 艱難救却 又

與鉢浦所騎船搏之 幾有攻觸傷破 而

僅免 宋漢連所騎挾船 則爲鉢浦船所

觸多有傷處云 晩朝 嶺南水伯來見

而歸 巡邊使李濱送關 多有過辭 可笑

卄七日庚辰 風雨所觸 移陣于柚子島

挾船三隻無去處 而晩入來 順天光陽

來辦獐 嶺南右兵使答簡來 則元水

	
使 宋經略所送火箭獨用 設計可笑可笑

全羅兵使簡亦到 則昌原之賊 今日擧討定

之 而陰雨不開 未遂云

二十八日辛巳 雨雨終日 順天李弘明來話

光陽人持啓還 則督運任發英 自

上極非之 幷下推考治罪之

命 水軍一族之事 亦命依前事 備邊司

關到付光陽縣監仍任云 凡朝報持來

見之 不覺痛惋也 龍虎將成應祉 以其

船改乘次 持傳令出送本營

二十九日壬午 雨雨 防踏僉使 及永登萬戶

禹致績來見 成公事送于接伴使․

都元帥․巡邊․巡察使․兵使․防禦使等處

二更卞有憲․李銖等來



 		
 		 
 	오른쪽 화살표	 
 	
三十日癸未 終日雨雨 申時 暫晴還雨 朝

與尹奉事․卞有憲問賊事 李弘明來見

元水使以其宋經略所送火箭專用之

計 而因兵使關分送云 則甚不肯移文之

辭 多有無理之言 可笑 天朝陪臣所送

火攻之俱 火箭一千五百三十介 不爲分送

專欲合用 其計極無謂極無謂 夕趙鵬

來話 南海奇孝謹船 泊我船傍 而以

其船載小娥 恐有人知 可笑 當此

國家危急之時 至載美女 其爲用心 無

狀無狀 然其大將元水使 亦如是 奈何奈何 尹奉

事以事還營 軍粮米十四石載來

六月初一日甲申 朝探候船入來 天只簡

亦來 則平安云 多幸多幸 豚簡及菶簡幷

至 則唐差官楊甫 見倭物 不勝喜躍云

 	
倭鞍子一持去云 ○ 順天․光陽來見 探候船倭物

持來 忠淸水使丁令公來 羅大用․金仁問

方應元及菶姪亦來 因審

天只平安 多幸多幸 與忠淸水使 從容

談話 夕飯待食 因聞黃廷彧李瑛

出到江邊同話云 不勝慨慨也 是日晴

初二日乙酉 晴 朝本營公事題送 溫

陽姜龍壽 到陣通刺 而先往慶尙

本營 板屋及軍官宋斗男 李景福

鄭思立等歸營 朝後巡使軍官持關

字來到 探賊勢而還 與右水伯相議

答送 姜龍壽亦來 粮五斗給送

元埍同來云 丁令公亦來船同話

加里浦具虞卿 共話移時 夕推



 		
 		 
 	오른쪽 화살표	 
 	
犢而分

初三日丙戌 曉晴晩大雨 以上船烟燻事

移乘左別船 方欲射帿之際 雨勢大作 一

船之上 雨無不漏 坐無乾處 可歎 平山浦

萬戶 所非浦權管 防踏僉使幷來見 暮

巡使邊使兵使防使答關來 則多有難事

各道軍馬 多不過五千云 而糧亦幾絶云

賊徒肆毒日增 事事如此 奈何奈何 初更還上

船就寢房 雨則終夜

四日丁亥 雨雨終日而永夜 朝食前 順天

來 食後 忠淸水使丁令公及李弘明光

陽來 終日話兵

五日戊子 雨雨終日 如注如注 人不堪出頭

午後右水相來到 日暮還歸 自暮風

	오른쪽 화살표	 
 	
風勢甚惡 各船艱難救護 李弘明

來 夕食後還歸 【慶尙水伯 熊川之賊 或入甘同浦云 移文入討云 可笑其兇計也】

六日己丑 乍晴乍雨 順天來見 寶城遞去

金義儉爲之云 忠淸水使到船話 李弘

明來 防踏亦來 卽還 夕營探候人

來 則天只平安云 且聞興陽馬到

樂安斃云 驚愕不已

七日庚寅 陰而不雨 順天光陽來 右

水相忠淸水相亦來 李弘明亦到 終日

相話 本道右水虞候夕來見 備傳

京中之事 不勝增嘆之至

八日辛卯 乍晴 風且不和 朝嶺南水

使虞候 送軍官致生鰒 故以玉三十送

償 羅大用以病還營 兵船鎭撫柳



 		
 		 
 	오른쪽 화살표	 
 	
忠恕 亦以病遞下陸地 光陽來 所非浦

亦來 光陽進桃林 共啖 ○探候船入來

各官色吏十一名決罪 玉果鄕所 自上年

領軍不謹 多致干 到幾百有餘名

而每以欺詐對之 故是日 行刑梟示

狂風不止 心緖煩亂

九日壬辰 晴 連旬苦雨始擧 一陣將士

莫不喜悅 順天光陽來 進家獐 氣似

不平 終日臥船 接伴官到付 來呈聞

李提督還到忠州云 鄕義兵成應

祉還時 營軍粮米五十石載來

十日癸巳 晴 右水伯及加里浦來此

細論兵策 順天亦來 草芚二十番


	
造結 夕永登望軍進告內 熊川之賊

四隻 本土入歸 又金海口賊船百五

十餘出來 十九隻本土入歸 其餘

釜山指向云 四更嶺南元水使關內

明曉進戰云 其爲兇險猜忍 不可

言卽夜不答 四官軍粮 行移成送

十一日甲午 乍雨乍晴 朝成討賊公

事 送于嶺南水伯 則以醉不省 托

之不答 午時往忠淸水相船 則忠淸

水相 來坐我船 暫話而罷 因

往右水伯船 則加里浦珍島海南等

與水伯共設盃盤 我亦飮數盃而



 		
 		 
 	오른쪽 화살표	 
 	
還 探候人來呈告目而去

十二日乙未 乍雨乍晴 朝拔白十餘莖 然

白者何厭 但上有老堂故也 終日獨

坐 蛇梁來見而歸 夜二更 卞存緖及金

良幹入來 見 行宮奇別 則東宮未

寧 憂悶無極 憂悶無極 柳相簡及尹知事簡

亦來 聞奴㖙同 奴哲每等病死 可憐

也 僧海棠亦來 【夜唐兵五名入來事 元水使軍官 來傳而去】

十三日丙申 晴 晩乍雨而止 唐人王敬及

李堯來 見舟師盛否 因聞李提

督不爲進討 獲責

天朝云 從容論語 多有慨慨 夕移

陣巨濟地細浦留

	
十四日丁酉 乍雨乍晴 朝食後樂安來見

加里浦請來 同朝飯 順天光陽來

光陽進獐 轉運使朴忠侃關及書

簡來 慶尙左水使關及同道右水

使關來 暮風雨大作 須臾止

十五日戊戌 乍雨乍晴 右水相及忠淸

水伯順天樂安防踏請來 共談

時物 日暮而罷

十六日己亥 乍雨 日晩因樂安倅 得見鎭

海告目 則咸安各道大將 聞倭奴進

陣于黃山洞 皆退守晉陽與宜寧

云 不勝驚愕 順天光陽樂安來



 		
 		 
 	오른쪽 화살표	 
 	
初更量 永登望軍光陽人來告內

金海․釜山賊船 無慮五百餘隻 來入

于安骨浦熊浦薺浦等處云 不可

盡信 然賊徒合勢移犯之計不

無 故通于右水伯與丁水伯 二更 大

金山望軍進告內 亦如之 三更 送

宋希立于慶尙右水伯處議之 則

明曉 領舟師進來云 賊謀難測 賊謀難測

初伏十七日庚子 或雨或請 早朝元水使與右水使

丁水使來議 咸安各道諸將退守晉

州之言實矣 食後 到景受令公

船 而使改坐處 終日談論于右船 趙

	
鵬至自昌原 傳賊勢 則極熾大云

十八日辛丑 或雨或晴 朝探候船

入來 而幾五日到此 極爲非矣 故

杖送 午後往慶尙右水伯船 同坐談

兵 連進一盃一盃 醉甚還來 扶安龍仁

來 傳其母之被囚而還放云

十九日壬寅 或雨或晴 大風吹不止 移陣于

烏楊驛前 風不定船 移陣于固城

亦浦 菶及有憲兩姪 送還本營 探

天只氣候而來 倭物及天將贈物

油物幷載送于營 各道了公事

二十日癸(未)卯 陰且大風 以忌終日獨坐 夕



 		
 		 
 	오른쪽 화살표	 
 	
防踏․順天․光陽來見 趙鵬與其姪趙

應道來見 是日船材運下 因宿

亦浦 夜風定

二十一日甲辰 晴 曉移陣韓山島

望何應浦 點時 元埏來 右令公亦邀 同坐

行盃 數巡而罷 朝豚薈入來 因聞

天只平安 爲幸爲幸

二十二日乙巳 晴 戰船始坐塊 耳匠二百

十四名 運役內營七十二名 防踏三十五名

蛇渡二十五名 鹿島十五名 鉢浦十二名

呂島十五名 順天十名 樂安五名興陽․

寶城各十名 防踏 則初送十五名

	
軍官色吏論罪 其爲情狀 極譎矣

聞二上船無上孫 乞送還本營 多行汎濫

之事 囚禁云 故推捉 則已爲入來現身

推論自意出入之罪 兼罰虞候軍官

柳景男 午後 加里浦來 赤梁高汝友

及李孝可亦來 夕所非浦李英男

來見 初更 永登望軍進告內別

無他奇 但賊二隻 入于溫川 巡探而

還歸云

二十三日丙午 晴 早朝點付耳匠等 則

無一名干云 新船本板畢造

二十四日丁未 食後 大雨狂風 竟夕不止

夕永登望軍來告 賊船五百餘



 		
 		 
 	오른쪽 화살표	 
 	
隻 二十三日夜半 合入蘇秦浦 先鋒

到漆川梁云 初更 又有大金山望軍

及永登望軍來告 亦如之

二十五日戊申 大雨終日 朝食後 與右水

伯同坐 議賊可討 加里浦亦來 嶺南

水伯亦到議事 聞晉陽圍城 而無

敢進迫云 以連日下雨 使賊阻水 不得

肆毒觀之 則天佑湖南極矣 多幸多幸

樂安軍粮一百卅石九斗分給 又順

天軍粮二百石來納 而造米云

二十六日己酉 大雨大雨 南風大吹 朝時

伏兵船進告報變曰 賊中船小船各

一隻 到烏楊驛前云 令角擧矴

 	
令到赤島結陣 捧順天軍粮一百

五十石九斗 載宜能船 夕金

鵬萬 自晉陽探見賊勢來告

賊徒無數合陣于晉陽東門外

大雨連日 爲水所阻 肆毒接戰大

水將沈賊陣 賊外無繼粮繼援之

路 若大軍合力攻之 則一擧可殲

云 然業爲絶粮 我軍 則以逸待

勞 其勢當可百勝 天且助順

水路之賊 雖合五六百隻 不能當我

軍矣

二十七日庚戌 乍雨乍晴 午時 賊船

二隻 見乃梁現形云 故擧陣出



 		
 		 
 	오른쪽 화살표	 
 	
來 則已爲逃遁 (故)陣于弗乙島外面

朝順天光陽 招來談兵 忠淸水使 使

其軍官傳告 興陽軍粮乏絶 三石

貸之云 故貸送之耳 聞康津船 與賊相戰云故

二十八日辛亥 乍雨乍晴 昨夕聞康

津望船 與賊相戰云故 擧陣發行

到見乃梁 則賊徒望見我師 驚

怖退走 水勢及風逆 未能入來 因留經

夜 四更 還到弗乙島 是日乃明廟

忌故也 奴奉孫․愛守等入來 細問

墳山消息 多幸多幸 元水使及右水伯 同到論兵

二十九日壬子 晴 西風乍起 霽色光明 順

天․光陽來見 於蘭萬戶 所非浦等亦來

	
奴奉孫等 往牙山 洪․李兩生前及尹先

覺明聞處 修簡而送 【晋陽陷沒 黃明甫․崔慶會․徐醴元․金千鎰․李宗仁․金俊民戰死之云】

七月初一日癸丑 晴 仁廟國忌 夜氣甚

凉 寢不能寐 憂國之念 未嘗小弛

獨坐篷下 懷思萬端 聞宣傳官下來

初更持宥旨來

初二日甲寅 晴 日晩右水伯到船上

同對宣傳官 點後罷還 日暮金

得龍來 傳晉陽不利云 不勝驚慮

然萬無如是 必狂人誤傳之語也

初昏 元埏及埴等到此 極言軍中

之事 可笑可笑

三日乙卯 晴 賊徒數隻 見乃梁踰來

一邊陸地出來 痛憤以我船出洋 追之

則奔還去 退宿



 		
 		 
 	오른쪽 화살표	 
 	
四日丙辰 晴 兇賊幾萬餘頭 列立揚示

痛憤痛憤 夕退陣于巨乙望浦宿

五日丁巳 晴 曉望軍進告內 見乃梁賊船

十餘隻踰來云 故諸船一時發向 到

見乃梁 則賊船蒼遑退走 巨濟境

赤島 有馬而無人 故載來 晩卞

存緖往營 且晉陽陷城馳報 至自

豆恥伏兵處 成應祉․李承緖出送

光陽 夕還到巨乙望浦 結陣經夜

六日戊午 晴 朝防踏來見 所非浦亦

來 以閑山島新造船曳來 次中衛

將率諸將 出去曳來 工房郭

彦壽自

行朝入來 持都承旨沈喜壽及

	
尹自新與左相尹斗壽答亦來

尹耆獻亦送問 各奇別幷來 見之

多有嗟嘆之情事 興陽軍糧載來

初七日己未 晴 順天加里浦光陽來

見 論兵之際 各抄輕銳十五隻 往

探見乃梁等處 衛將領去 則無

賊蹤云 巨濟被虜人一名得來

細問賊之所爲 則兇賊見我舟威

欲爲退歸 又言晉陽已陷 豈越全

羅乎云 此言詐也 右令公到船共談

八日庚申 晴 因南海往來人趙鵬

聞賊犯光陽 光陽之人 已爲焚蕩官



 		
 		 
 	오른쪽 화살표	 
 	
舍倉庫云 不勝㤥怪 順天光陽

卽欲發送 路傳不可信 停之 【蛇渡軍官金鵬萬 探知次送之】

九日辛酉 晴 南海又來傳云 光

陽順天已爲焚蕩云 故光陽順天及宋

希立․金得龍․鄭思立等 發送李

渫 昨日先送 聞來痛入骨髓 不

能措語 與右令公(與)及慶尙令公論事

是夜 海月淸明 一塵不起 水天一

色 涼風乍至 獨坐船舷 百憂攻

中 三更末 營探候船入來 傳

賊奇 則實非倭賊 嶺南避亂之人

假着倭形 突入光陽 閭閻焚蕩

	
云 則不勝喜幸 晉陽之事亦虛云 然

晉陽事 萬無是理 鷄已鳴矣

十日壬戌 晴 晩金鵬萬 自豆恥

來言 光陽之事實矣 而但賊倭百餘名

自陶灘越渡 已犯光陽云 然就觀所爲

則銃筒一無度放之云 倭而萬無不放

炮之理矣 嶺南右水使及本道右令公來

元埏亦來 昏吳水自巨濟加參島

來告曰 賊船內外不見云 又曰 被擄人

逃還言內 賊徒無數 還向昌原等地

云 然人言未可信矣 初更移陣閑山島

末端細浦

十一日癸亥 晴 朝李詳祿以(落)違令



 		
 		 
 	오른쪽 화살표	 
 	
先去諸將傳令事出去 還告曰 賊船十

餘隻 自見乃梁下來云 擧矴出海

則賊船五六隻 已到結陣前 追之則奔

還還越 申時還到巨乙望浦汲水 蛇渡

僉使還來言內 豆恥渡賊事虛傳 而

光陽之變 着倭服自相作亂云 順天樂安

已盡焚蕩云 不勝痛憤 不勝痛憤 夕吳壽成

自光陽還來告曰 光陽賊事 皆晉州及

縣人出此兇計 官庫寂然 閭里一空

終日回觀 無一人云 順天尤甚 而樂安次

之云 乘月到右令公船 則元水使元直長

埏等 已先至矣 論兵而罷

十二日甲子 晴 食前蔚與宋斗男 吳壽成歸 晩加里浦樂安請來議

	
事 同點而歸 加里浦軍粮鎭撫來傳 蛇

梁前洋來宿時 倭人變着我衣 乘我

國小船 突入放炮 欲掠去云 故卽各定輕船

三隻 合九隻 馳送捕捉事 申令送之 又定

各三船 送于鑿梁 防塞而來 告目來 又云光陽事虛云

十三日乙丑 晴 晩營探候船入來 則光

陽豆恥等處 無賊形云 興陽縣監入來

右令公亦來 順天龜船格軍慶尙

人奴太守逃走 被捉行刑 晩加里浦

來見 興陽倅入來 傳豆恥之虛誤 長

興府使柳希先之妄㤼 又云 其縣山城

倉穀 無遺分給 蟹浦白中菽幷

四十送之云 又說幸州之勝捷 初更



 		
 		 
 	오른쪽 화살표	 
 	
右令公請之 故應邀到船 則加里浦

令公設數色可啖之物 到四更破

十四日丙寅 晴而晩小雨 移陣閑山島

豆乙浦 雨勢浥塵而已 氣甚不平

終日呻吟 順天入來傳長興妄傳

本府之事 不可形言 同(食)點心 因留

移陣閑山島豆乙浦

十五日丁卯 快晴 晩蛇梁搜討船 呂島

金仁英及順天上船所騎金大福入來 秋氣

入海 客懷撩亂 獨坐篷下 心緖極煩 月入船

舷 神氣淸冷 寢不能寐 鷄已鳴矣

十六日戊辰 早晴晩雲 夕驟雨 洽農

望 氣甚不平 (興陽入來)

十七日己巳 雨雨 氣大不平 光陽來

	
十八日庚午 晴 氣不平 或坐或

臥 鄭思立等還來 右令公來

見 申景潢自豆恥來 傳賊虛事

十九日辛未 晴 李景福持兵使

前簡去出 順天李英男來傳

晉州․河東․泗川․固城等賊 已盡

遁歸云 夕晉州被殺將士名錄

光陽送傳 見之不勝慘痛也

二十日壬申 晴 探候船自營入來

則兵使簡及公事 唐將報文來 其

報文之辭 可怪可怪 豆恥之賊 爲唐

兵所驅還遁云 其誣罔不可言

上國如是 他何足論也 可歎可歎 忠



 		
 		 
 	오른쪽 화살표	 
 	
淸水使及順天․防踏․光陽․鉢浦

幷南海亦來見 【李荄尹素仁歸營】

二十一日 晴 癸酉 慶尙水使․右水使․丁水使

幷到 同謀討賊事 元水使所言 極

兇譎 無狀如是 同事可無後慮乎

其弟埏亦後到 乞軍食而歸 夕興陽

亦到 初昏還 初更 吳水等 自巨濟

望來告 永登賊船 尙留橫恣云

二十二日甲戌 晴 吳水被虜逃來

載來事出去 【蔚入來 細陳天只平安 苒向差】

二十三日乙亥 晴 蔚歸去 丁水使請來

同點心 蔚還歸

二十四日丙子 晴 順天․光陽․興陽來 夕


	
防踏及李應華來見 初更 吳水

還來 傳賊退去云 而場門浦則如前

迷豚蔚入營云

二十五日丁丑 晴 右水伯來話 趙鵬

亦到言 體察使關字嶺南到水使處 而

多有問辭云

二十六日戊寅 晴 順天․光陽․防踏來

右水伯亦同話 加里浦幷來

二十七日己卯 晴 右營虞候至自本

營 傳言右道之事 多有可愕之

事 書體察前簡及公事 慶尙右水

營吏 持體察前公事草來告

二十八日庚辰 晴 朝修體使前簡 慶尙右

水伯及忠淸水伯本道右水伯 幷到



 		
 		 
 	오른쪽 화살표	 
 	
約束 則元水伯之兇譎 無狀無狀 鄭汝興

持公事及簡 往體察使前 順天․光陽來

見 卽還 蛇渡僉使伏兵時 所捉鮑作

十名 倭衣變着 所行綢繆 故窮問

則似有形跡 而慶尙水使所使云 只杖

足掌十餘度而放

二十九日辛巳 晴 曉夢得兒男 則得

被虜兒人占也 順天․光陽․蛇渡․興陽․防

踏招來與語 興陽 則痛虐還 其餘

從容坐 防踏 則伏兵歸 本營探候

人來 苒病未差 悶極悶極 夕寶城來

所非浦來 樂安入來云

八月初一日壬午 晴 曉夢 到巨闕

狀如京都 多有奇事 領相來拜


	
余(■■)答拜 言及

鑾輿播遷之事 揮淚嗟嘆 賊勢則已息云

相與論情之際 左右之人 無數雲集矣 朝虞

候來見而還

初二日癸未 晴 朝食後 心緖鬱結 擧矴

出于浦口 丁水使亦隨至 順天光陽來

見 所非浦又到 夕還到陣處 李弘

明來 同夕(食)昏右令公到船 言

防踏歸覲事懇懇 而以諸將未能

出送答之 又言 元使妄言 向我多有不

道之事 而皆妄 何關乎 自朝未知苒

病如何 且賊事留遲心 亦重 出外

寬心 而探船入來 則苒痛處成瘇

針破則惡汁流出 少遲數日 則



 		
 		 
 	오른쪽 화살표	 
 	
難救云 不勝驚嘆 不勝驚嘆 今則少有

生道 喜幸可言 喜幸可言 醫人鄭

宗之恩 莫大焉

初三日甲申 晴 李景福梁應元

及營吏姜起敬等入來 傳苒針破

事 則不勝驚愕 若過數日 則未及

(■)救矣云

初四日乙酉 晴 順天․光陽來見而還 夕

都元帥軍官李緩 以三道賊勢馳報

狀不送 軍官色吏推捉事到陣

可笑可笑

初五日丙戌 晴 趙鵬․李弘明來


	
右令公來 虞候亦來 夜深而還

歸 所非浦亦夜歸 李緩以醉留此船

得桃林 分送各船 牙山李禮夜來

初六日丁亥 晴 朝李緩一時 宋漢

連․呂汝忠 往都元帥處 食後 順

天․寶城․光陽․鉢浦 李應華等來

見 夕元水使來 李景受令公․丁水使

亦來 議論間 元水使所論 動輒

矛盾 可笑可笑 暮雨暫作而止

七日戊子 朝晴暮雨 大洽農望 加里浦僉

使來 所非浦及李孝可亦來見 唐浦萬

戶以其小船推去來 故給送事 敎于蛇

梁 加里浦令公 則同點心而去 夕慶尙

水使軍官朴致召來 傳賊船退去云 而



 		
 		 
 	오른쪽 화살표	 
 	
元水使及其軍官素善妄傳 不可信也

八日己丑 晴 食後 招順天光陽防踏興

陽等 共議入伏等事 忠淸水使戰船二隻

入來 而一隻不用云 金德仁其道

軍官來 本道巡使牙兵二名 持公

事 探賊勢 右水伯往會元水使于

幽浦 可笑

九日庚寅 晴 朝豚薈入來 知

天只平安 又知苒病向蘇 喜幸喜幸

點後 到右水使船 忠淸令公亦到 嶺

南水使 則伏兵軍 一時送伏約之 而

先送云 可㤥可㤥

初十日辛卯 晴 朝防踏探船入來

	
宥 旨及備邊司行移 監司關竝到

海南與李僉使來 順天․光陽亦來

右令公請之 故往其船 則海南設盃

而氣不平 艱難坐話而還

十一日壬辰 晩驟雨大作 風亦煩惡 午

後雨止 風則不定也 氣甚不平 終日

坐臥 呂島萬戶 以格軍捉來事 限

三日往來次敎送

十二日癸(酉)巳 (晴) 氣甚不平 臥吟終日

虛汗無常 沾衣而强坐 晩

(十三日甲戌)雨雨 或晴 順天來見 右令公

來見 李僉使亦來 終日爭博 氣甚

不平 加里浦亦來 營探候船入



 		
 		 
 	오른쪽 화살표	 
 	
來 則天只平安云

十三日甲(戌)午 營來公事題送 氣甚

不平 獨坐篷下 懷思萬端也 李景

福啓聞陪去次出送 庚母行資帖

送 宋斗男軍粮米三百石 太三百

石輸來

十四日乙(亥)未 晴 防踏酸物備來 右水

伯․忠淸水伯․順天亦來共

十五日丙(子)申 晴 此日乃秋夕 右水伯

忠淸及順天․光陽․樂安․防踏․蛇渡

․興陽․鹿島 李應華․李弘明

左右都令公 竝會話 夕薈往

營

十六日丁(丑)酉 晴 光陽酸物備來

	
右水伯․忠淸․順天․防踏亦來 加里浦

李應華幷到 朝聞(齊)諸萬春 自日

本 昨日出來云

十七日戊(寅)戌 晴 上船煙薰 移騎左別

都 晩往右水伯船 忠淸水伯亦來

齊萬春招來 捧招則多有憤憤

之辭 終日話論而罷 未初更 還騎上

船 是夜月色如晝 波光如練 懷

不自勝也 新造下海 諸萬春捧招則多有憤憤之辭

十八日己(卯)亥 晴 右令公․丁令公亦同話 順天․

光陽亦來見 趙鵬來言 朴致公持啓

往 朝云

十九日庚子 晴 朝食後 往元水使處 請移

乘我船 右水伯․丁水使亦來 元埏又同



 		
 		 
 	오른쪽 화살표	 
 	
話 言論間 元水使多有兇悖之事 其爲

誣罔 不可言 元公兄弟移去後 徐櫓到

陣 右水使․丁水使同坐細話

二十日辛丑 朝食後 順天․光陽․興陽來

李應華亦來 宋希立問安于巡使

前 持諸萬春所招公事而去 防踏․蛇

渡 以突山島近處流移入作傳掠

奪財物者 左右分衛捕捉事 夕赤梁

萬戶高汝友來 夜深而去

二十一日壬寅 晴

二十二日癸卯 晴

二十三日甲辰 晴 【尹侃․李蕾․荄來 傳天只平安 又聞蔚痛虐】

二十四日乙巳 晴 【李荄還】

二十五日丙午 晴 【夢有賊形 故曉】

	
通各道大將 出陣于外洋 日暮 還

入閑山內梁

二十六日丁未 或晴或雨 元水使來

有傾 右令丁令竝會 順天․光陽

加里浦卽還 興陽來 饋以酸

物 則元公欲飮酒 故略饋 泥醉妄發

兇悖之言 可駭可駭 樂安送來

秀吉上書于皇朝草及唐

人到郡所記 不勝痛憤 不勝痛憤

二十七日戊申 晴

二十八日己酉 晴 元水使來 多發兇

譎之言 極可駭矣

二十九日庚戌 晴 汝弼及豚蔚卞存



 		
 		 
 	오른쪽 화살표	 
 	
緖一時到來

三十日辛亥 晴 元水使又來 督往永

登 可謂凶矣 其所領二十五船 盡爲出

送 獨與七八隻 如是出言 其用心行事

類如此

九月初一日壬子 晴 元水使來 成公事 送于

都元帥及巡邊使 汝弼․存緖․李蕾

等還歸 右令公․丁令公亦會話

初二日癸丑 晴 啓草書下 慶尙虞

候李義得及李恬等來見 昏李英男

來見 又傳宣兵使到昆陽 有云立功事

及南海受責於都體察使 而招以

不恭云 可笑 孝謹之無狀 必已知之


	
初三日甲寅 晴 朝菶姪入來 因審

天只平安 又聞營中之事 以啓聞封送事

成草而下 巡使關亦到 則凡軍士一族

等事 一切勿侵事云 新到不察之事也

初四日乙卯 晴 陳弊啓聞 及銃筒上

送事 諸萬春招辭捧上事 幷三道

封上 李景福持去 裁簡于柳相及

尹參判自新․尹知事又新․沈都承旨

喜壽․李知事鎰․安習之․尹耆獻處

全鰒表情而送 菶與尹侃還歸

初五日丙辰 晴 食後 進泊于丁水使船傍

終日論話 光陽․興陽及虞候來

見而還

初六日丁巳 晴 曉以船材運回事



 		
 		 
 	오른쪽 화살표	 
 	
諸船出送 食後 余往右令公船 終日

談話 因聞元公兇悖之事 又聞鄭聃壽

無根造辭之狀 可笑 手談而退罷船材

木 各船曳回

初七日戊午 晴 朝材木捧納 朝防踏

來見 巡使處 陳弊公事及改分軍

公事成送 終日獨坐 懷思不平 到夕

苦待探候船而不來 昏心氣

煩熱 窓不閉宿 多觸風頭 似重

痛 可慮也

初八日己未 晴 風亂 曉出送宋希立

等 唐浦山獲鹿而來 右水伯與忠淸

水伯來

初九日庚申 晴 食後 會登于山頂 射

	
帿三巡 右水伯丁水伯及諸將合會 而光陽以病

未參也 日夕雨作

十日辛酉 睛 公事題送于探候船 日晩 到右水

伯船 請來駐處 與防踏同飮而罷 體察

使密關入來 寶城亦到還

十一日壬戌 晴 丁水使設酒來見 右水伯亦到 樂安

防踏共之 興陽倅受由歸 徐夢男亦給由

同出

十二日癸亥 晴 食後 所非浦及柳忠信 金萬戶

等招饋酒 鉢浦萬戶還來

十三日甲子 晴 曉奴漢京 乭世 年石及自摹終

還來 夕奴金伊 年石 乭世等還歸 梁廷彦亦同歸

然夕風雨大 終夜不止 未知何以出歸也

十四日乙丑 終日雨且大風 獨坐篷窓下 懷思萬端

也 順天還來

十五日



 		
 		 
 	오른쪽 화살표	 
 	
一 夷性輕剽 精於劍槊 慣於舟楫 旣爲下陸 則

輒懷死心 揮劍突進 我軍(未不精練)恇㤼(畏死)

之輩 一時驚潰 (散分諸處一不抗戰) 其能冒死抗戰

耶

一 正鐵銃筒 最關於戰用 而我國之人 未

詳其造作妙法 今者百爾思得 造出鳥筒 則最妙於

倭筒 唐人到陣 試放無不稱善 則已得其妙

道內一樣優造事

巡察使兵使處 見樣輸送 移牒知委爲乎事

一 自上年變生以後 (乘船)舟師接戰者 多至數十合

而大洋交鋒 (則)彼賊 (船)則無不摧破 我則一無所敗

則

	
國事蒼皇日 誰效郭李忠 去彬邠存

大計 恢復仗諸公 痛哭關(西)山月

傷心鴨水風 朝臣今日後 尙可更

西東 御製 誰能郭李忠

國事蒼皇日 誰效郭李

忠 去邠存大計 恢復仗諸

公 痛哭關山月 傷心鴨

水風 朝臣今日後 尙可

更西東



 		
 		 
 	오른쪽 화살표	 
 	
爲申約事 今時則諸處之賊 (合)都聚嶺海

陸地則咸安昌原宜寧 以至晋陽 水路則熊川巨

濟等境 無數合勢 反欲西意 益肆兇

謀 極爲痛憤叱分不喩 自上年季秋 以至于

今 諸將用令盡心與否 臨機熟察 則或有

先唱進擊而爭相突戰之時 則顧

戀(自衛)食生中路漏後者 或有貪切耆利

不料勝敗 突罹賊(鋒)手終致辱國亡

身之患者

	
兵鋒以至 勢如風雨 兇孼餘魂 逃遁 ■..■

尺劍誓天山河動色

出萬死不顧一生之計 憤憤不已

安國家定社稷 盡忠竭力 死生以之

仗社稷威靈 粗立薄效 寵榮超躐有踰涯

分 身居將閫 功無補於涓埃 口誦 敎書 面

有慚於軍旅

淪陷腥羶 將及兩歲 恢復之期 正在今日 政望

天兵車馬之音 以日爲歲 而不爲剿討 以和爲主

姑退兇徒 爲我國積年之侵辱未雪 窮天之

憤恥益切

鑾輿西幸 宗社丘墟 褫四方忠義之氣 而自

絶人民之望

臣雖駑怯 當躬冒矢石 爲諸將先 得捐軀

報國 今若失機會 則後悔何及乎



 		
 		 
 	오른쪽 화살표	 
 	
劉錡積薪于門戒守者曰 脫有不■

卽焚吾家 毋辱賊手也



正爲緩急之用 況屢捷海戰 大挫賊鋒 軍聲

(大)震海 雖衆寡不敵 (畏我船)兇賊慴怖威 莫敢抗

衡者有之


