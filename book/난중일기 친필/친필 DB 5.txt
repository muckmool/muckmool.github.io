	
丁酉四月初一日辛酉 晴 得出圓門 到南門外尹生侃

奴家 則菶․芬及蔚與士行․遠卿同坐一室 話久

尹知事自新來慰 備邊郞李純智來見 不

勝增嗟 知事歸 夕食後 佩酒更來 耆獻亦至

以情勸慰 不能辭阻 强飮極醉 李令公純信

佩壺又到 同醉致懇 領台送奴 鄭判府事琢

沈判書禧壽․金二相命元․李參判廷馨․盧

大憲稷․崔同知遠․郭同知嶸 送人問安 醉汗沾身

二日壬戌 雨雨終日 與諸姪話 方業進饌甚豊 招筆

工束筆 昏入城 與相夜話 鷄鳴而罷出

三日癸亥 晴 早登南程 金吾郞李士贇․書吏

李壽永․羅將韓彦香 先到水原府 余則歇馬

于仁德院 從容臥息 暮投水原 京畿體察使

牙兵名不知家愼伏龍寓 到見吾行 備酒慰之

府使柳永健出見

四日甲子 晴 早發登程 到禿城下 則判刺趙

撥 備酒設幕以待到 飮醉登直由振威舊

	오른쪽 화살표	 
 	
路川邊歇馬 到吾山黃天祥家點心 黃也以卜

重出馬載送 爲謝不已 由水灘 投平澤縣李內

隱孫家 則主也待之甚慇 宿房甚窄 炊熱汗流

五日乙丑 晴 日出時登途 直到

墳山 樹木再經野火 樵瘁不忍見也 拜哭

墓下 移時不起 乘夕下來外家 拜于

祀堂 因到蕾家 哭拜

先廟 又聞南陽叔永世 暮到本家 拜聘父母神位

前 卽上季兄及汝弼嫂神祀 就寢 心懷不平

六日丙寅 晴 遠近親舊 皆來會 敍曠而去

七日丁卯 晴 金吾郞自牙縣來 余往待甚慇

洪察訪․李別坐․尹孝元來見 金吾宿于興伯家

八日戊辰 晴 朝設位哭南陽叔服 晩往于興伯家話

姜稧長永世 余往弔 因見洪石堅家 晩到興伯

家 接都事

九日己巳 晴 洞中各佩酒壺 慰遠行情不能拒 極

醉而罷 洪君遇唱 李別坐亦唱 余則聞不樂而已



 		
 		 
 	오른쪽 화살표	 
 	
都事則善飮不至亂

十日庚午 晴 朝食後 到興伯家 與都事話 晩

洪察訪․李別坐昆季․尹孝元昆季來見 李

彦吉․許霽佩酒來

十一日辛未 晴 曉夢甚煩 不能悉道 招德略

言 又說豚蔚 心懷極惡 如醉如狂 不能定情

是乃何兆 思戀病

親 不覺淚下 送奴探聽消息 都事歸溫陽

十二日壬申 晴 奴太文 自安興梁入來 傳簡則

天只氣息奄奄 初九日上下無事 到泊安興云 而

行到法聖浦泊宿時 碇曳浮流 留船六日 相離

而得逢 無事云 豚蔚先送于海汀

十三日癸酉 晴 早食後 往延事 出登海汀路 路入

洪察訪家 暫話間 蔚送愛壽時 無船到消

息 又聞黃天祥 佩壺來到興伯家云 與洪告

別 到興伯家 有頃 奴順花至自船中 告

天只訃 奔出擗踊 天日晦暗 卽奔去于蟹巖


	
則船已至矣 路望慟裂 不可盡記 追錄草草

十四日甲戌 晴 洪察訪․李別坐入哭治棺 棺則

在營備來 少無欠處云

十五日乙亥 晴 晩入棺親執 吳終壽盡心 粉骨

難忘 附棺無悔 是則幸也 天安倅入來

治行 全慶福氏連日盡心製服等事 哀感何言

十六日丙子 陰雨 曳船移泊中方前

靈柩上輿 行還本家 望里慟裂 如何可言 如何可言

至家成殯 雨勢大作 余則氣力憊盡 南行

亦迫 呼哭呼哭 只待速死而已 天安還歸

十七日丁丑 晴 金吾書吏李秀榮 自公州

到來 促行

十八日戊寅 雨雨終日 氣甚不平 不能出頭 只哭

殯前 退來奴今守家 晩稧中合會于余在處

議稧事而罷

十九日己卯 晴 早出登途 告



 		
 		 
 	오른쪽 화살표	 
 	
靈筵號哭 柰何柰何 天地安有如吾之事乎 不如早

死也 到蕾家 謁告

廟前 行到金谷姜宣傳家前 逢姜晶 姜永

壽氏 下馬哭 行到寶山院 則天安倅先至

川邊下馬歇往 林川郡守韓述 上京重試來

過去前路 聞吾行 入來弔去 豚薈․葂․菶․荄․芬

․莞及卞主薄幷隨至 天安元仁男亦來見 分手

上馬 行到日新驛宿 夕雨洒

二十日庚辰 晴 朝飯于公州定天洞 夕投泥山 則

主倅極盡 宿于衙東軒 金德章偶到

相見 都事來見

二十一日辛巳 晴 早發到恩院 則金瀷偶然到

來云 任達英以貿穀事 船到恩津浦云 其形

跡極詭且譎 夕宿于礪山官奴家 中夜獨坐 悲

慟何堪 悲慟何堪

二十二日壬午 晴 午到參禮驛長吏家 夕到

全州南門外李義臣家宿 判官朴勤來見


	
府尹亦厚接 判官所及油屯․生薑等物

二十三日癸未 晴 早發到烏原驛館歇馬 朝飯 有

頃都事到來 暮投任實縣 則主倅例遇

倅洪純慤矣

二十四日甲申 晴 早發到南原十五里許 得逢

丁哲等 到南原府五里內 別送吾行 直到十

里外 東西李喜慶奴家 懷痛如何 懷痛如何

二十五日乙酉 多有雨態 朝食後登途 投雲

峯朴巃家 雨勢大作 不能出頭 因聞元帥

已向順天云 卽送人于金吾處 而留之 主倅

以病不出

二十六日丙戌 陰而不霽 早食登程 到求禮縣

則金吾郞已先至矣 下處于孫仁弼家

主倅急出來見 待之甚慇 金吾亦來見

余使主倅勸飮于金吾 則主倅盡心云

夜坐悲慟 如何可言

二十七日丁亥 晴 早發到松峙底 則求禮倅送



 		
 		 
 	오른쪽 화살표	 
 	
人造點而送 到順天松院 則李得宗․鄭瑄來

候 夕到鄭元溟家 則元帥知我之至 送軍官

權承慶致弔 又問平否 慰辭甚懇 夕主倅

來見 鄭思竣亦來 多言元公悖妄顚倒之狀

二十八日戊子 晴 朝元帥又送軍官 承慶問候 因傳曰

喪中氣困 從氣蘇平出來云 今聞親切軍官

在於統制處云 送簡與關字出來 則率去看

護云 而簡與關成來 府使小家永世云

二十九日己丑 晴 愼司果及應元來見 兵使亦以元帥

聽議事入府云 與愼司果話

三十日庚寅 朝陰暮雨 朝食後 與愼果論話 兵使

留飮云 兵使李福男 朝前來見 多言元公之事

監司亦到 元帥處 送軍官問平

五月初一日辛卯 雨雨 愼司果留話 巡使 兵使同會

于元帥下處鄭思竣家 留飮極歡云

二日壬辰 晩晴 元帥往于寶城 兵使往于本營 巡使

往于潭陽之路 來見而歸 府使來見 陳興國至自


	
左營 揮淚而言元事 李亨復․申弘壽亦來 南原

奴唜石來自牙家 傳

靈筵平安 又傳有憲無事 率其家屬到金谷

云 獨坐空軒 悲慟何堪

三日癸巳 晴 愼司果 應元․陳興國還歸 李奇男

來見 朝以蔚改名䓲 䓲音悅 萌芽始生 草木盛長 字義

甚美 晩姜所作只來見而哭 申時雨洒 夕

主倅來見

四日甲午 雨 是日乃天只辰日 悲慟何堪 鷄

鳴起坐 垂泣而已 午後雨大作 鄭思竣來到

終日不歸 李壽元亦來

五日乙未 晴 曉夢甚煩 朝府使來見 晩忠淸

虞候元裕男 至自閑山 多傳元公之兇悖

又道陣中將卒之離叛 勢將不測云云

是日午節也 而遠來千里天涯 從軍廢禮

哭泣亦未自意 是何罪辜 致此報耶 如吾

之事 古今無偶 痛裂痛裂 只恨不遭時而已



 		
 		 
 	오른쪽 화살표	 
 	
六日丙申 晴 夢見兩亡兄 相扶哭痛 且言

襄事未營 千里從軍 誰其主之 痛哭柰何云 此

兩兄精靈 千里追蹤 憂悶至此 悲慟不已

又念南原監獲 是則 未知也 連日夢煩 是亡

靈黙念深痛之至也 晨昏戀慟 淚凝成血

天胡漠漠 不我燭兮 何不速死也 晩綾城倅

李繼命亦起復之人 來見而歸 興陽奴禹老․

․音金․朴守每․趙澤與順花妻來現 李奇

胤及夢生來到 宋廷立․宋得運亦來 卽歸

夕鄭元溟還自閑山 多言兇人所爲 又聞副察

使出來左營 以病留調 右水伯送簡而弔之

七日丁酉 晴 朝定惠寺僧德修來納芒鞋一事

拒之不納 再三進退而告之 給價而送之 鞋則卽

給元溟 晩宋大器及柳夢吉來見 瑞山郡

守安适亦自閑山來 多言兇公之事 夕李奇男

又到 李元龍還自水營 【适到求禮 欲私 趙士謙守節而未能 可愕可愕】

八日戊戌 晴 朝僧將守仁率飯僧杜宇來

	
奴漢京以事送于寶城 興陽奴世忠 自鹿島牽

兒馬而來 弓匠李智歸去 是日曉 夢搏殺猛

虎 去皮揮之 未知是兆 趙琮改名瑌來見 趙

德秀亦來 午兒馬加鞍 鄭詳溟騎行 元兇

送簡致弔 是乃元帥之令也 李敬信來自閑山

多言元兇之事 又言其率來書吏 以貿穀爲

名送于陸地 欲私其妻 而其者揚惡不從

出外高聲云 【元也百計陷吾 此亦數也 駄載相續于京道 而構毁日深 自恨不遭而已】

九日己亥 陰 朝李亨立來見卽還 李壽元

自光陽還 順天及第姜承勳來募 府使

還自左營 京奴自寶城牽馬而來

十日庚子 陰雨 是日乃太宗忌 自古雨 晩大雨 朴

㗟生來謁 主人作麥飯而進 盲人任春景推

數而來 副使送弔狀 鹿島萬戶宋汝悰 兼致

麻紙兩色 全羅巡使白中米各一斛 太鹽亦得 爲言

軍官送來

十一日辛丑 晴 金孝誠自樂安來 卽歸 前光陽金惺

以領體相軍官求得箭竹事 到順天 因來見 多傳所聞

所聞者皆兇人之事 副使先文到 張渭送簡 鄭元溟作



 		
 		 
 	오른쪽 화살표	 
 	
麥飯而進 盲人任春景來言推數 副使到府 鄭思

立 梁廷彦來傳 副使欲來見云 而余以氣不平逆之

十二日壬寅 晴 曉送李元龍問候于副使 副使又送金德

獜問安 晩李奇男․奇胤來見 告歸道陽場云 朝

送豚䓲于副使處 申弘壽來見 以元公占之 則初

卦水雷屯變 則天風姤用克體 大凶大凶 南海倅送弔

簡 又致雜色 粒二 眞油二 淸五 栗一 藿二 夕往鄕舍堂 與副使夜話 三更

還宿處 【鄭思立․梁廷彦】等來 鷄鳴後歸

十三日癸卯 晴 昨夜副使云 上使送簡 多嘆令公事

晩鄭思竣造餠來 府使送行資 未安未安

十四日甲辰 晴 朝府使來見而歸 副使亦發向富有

鄭思竣․思立․梁廷彦來告陪歸 早食後登程 到

松峙底歇馬 獨坐巖上 移時困睡 雲峯朴

㗟來到 暮到粲水江 下馬步渡 到求禮縣孫

仁弼家 主倅卽來見

十五日乙巳 或晴或雨 主家甚底卑 蠅集如蜂

人不能食 移來于衙茅亭 則南風直引 與主

倅終日話 因而宿

十六日丙午 晴 與主倅話 夕南原探候人還



 	
來 傳告曰 體相明明直由谷城入本縣 留數日

後 因向晉州云 倅進晝物甚豊 未安未安

夕鄭翔溟來

十七日丁未 晴 與主倅話 夕南原探候人還來

傳言曰 元帥不往雲峯之路 以楊摠兵延接

事 馳往完山云 吾行色爲狼狽 爲悶

十八日戊申 晴 東風大吹 夕金宗麗令公 自

南原直來見 忠淸水營營吏李燁 來自

閑山 故家書付之 然朝酒而狂 可憎可憎

十九日己酉 晴 以體相入縣 留在城中未安 移出

于東門外張世豪家 坐于蓂莢亭 主倅

來見 夕體相入縣 申時驟雨大作 酉時晴

二十日庚戌 晴 晩金僉知來見 且言茂朱長

朴只里農土好品云 沃川居權致中 乃金僉知

孼娚 而沃川梁山倉近處云 體相聞我之留

先送貢生 又送軍官李知覺 俄頃 又送人曾

未聞丁憂 今始聞驚悼驚悼 送軍官致弔 因

問夕可相見耶 余答以昏當進拜 當昏



 		
 		 
 	오른쪽 화살표	 
 	
入拜 體相素服以待 從容論事 體相不勝慨嘆 向

夜言論間 有云曾有有旨 多有未安之辭 【心跡可疑】 未知

意思也 又言兇人之事 誣罔極矣 而天不察 奈

國事何 出來時南從事送人問安 余答夜深未能進

拜爲言

二十一日辛亥 晴 柳博川海自京下來 立功于閑

山云 又曰 行到恩津縣 縣倅言船行之事云

柳又曰 王獄囚李德龍告訴者 被囚受刑

三次 將爲殞命云 可愕可愕 且果川座首

安弘濟等 納馬及卄歲女奴于李尙公 見放

而去云 安也本非死罪 受刑累次 將至殞命

納物然後得釋 內外皆以見物之多少 罪有

輕重 未知結末之如何也 此所謂一脈金錢

便返魂者也

二十二日壬子 晴 南風大吹 朝孫仁弼父子來見 柳

博川往昇平 因赴閑山 故全․慶尙兩水

使․加里浦等處修問狀 晩體相從事官金光

燁 自晉州入縣 裵伯起令公到來 私通亦

	
至 可得奉攄 多幸多幸 獨坐悲慟 難堪難堪 昏

裵同知及主倅來見

卄三日癸丑 朝鄭思龍․李士順來見 多傳元公事

晩裵同知歸于閑山 體相送人招之 故往拜論

話從容 多憤時事之已誤 只待死日云 明往草

溪事告之 則體相帖給李大伯募米二斛

而送之城外主人 乃張世輝家

卄四日甲寅 晴 東風終日大吹 朝光陽高應明子

彦善來見 多傳閑山事 體相送軍官李知

覺 問平否 因傳欲慶尙右道沿海圖畵而

無路 幸以所見圖送云 故余不能拒之 草

圖而應之 夕雨勢大作

卄五日乙卯 雨作 朝欲發程 而關雨停行 獨倚

村家 懷思萬端 悲戀如何 悲戀如何

卄六日丙辰 大雨終日 冒雨登程 臨發梁蛇萬

戶邊翼星 以推考事來 體相前李宗浩

押來 暫得相面 行到石柱關門 雨下如注

歇馬 艱難顚仆 而行到岳陽李廷鸞家



 		
 		 
 	오른쪽 화살표	 
 	
則閉門拒之 其家後有瓦屋 奴子四散索之 而皆

未合 小歇還來 李廷鸞家則金德齡弟德

獜者借入 余使䓲强言而入宿 行裝盡濕

卄七日丁巳 陰晴相半 朝濕衣掛風 晩發到

豆恥崔春龍家 則蛇梁萬戶李宗浩

先到 邊翼星則受杖卄 不能運身云 柳

起龍來見

卄八日戊午 陰而不雨 晩發到河東縣 則主倅

喜於相見 邀接于城內別舍 極致懇情

且言元事多狂 日暮而話 邊翼星亦到

二十九日己未 陰 氣甚不平 不能登程 因留調

理 主倅多言情事 【黃生員稱者 年七十而到河東 曾京洛而今流落云 吾則不見】

六月初一日庚申 雨雨 早發到淸水驛溪邊

亭 歇馬 暮投丹城境地 晉州地境朴好元

農奴家 主人欣然接之 而宿房不好 艱難

過夜 雨雨終夜 【油屯一 狀紙二 白粒一 眞小荏或五或三 淸五 鹽五及又五未持 皆河東所致】

二日辛酉 或雨或晴 早發朝飯于丹溪溪

	
邊 晩到三嘉縣 則主倅已往山城 宿

于空館 【縣人炊飯而食之 而不食事敎奴等 三嘉五里外 有槐亭下坐 近居盧錞․鎰兄弟來見】

三日壬戌 雨雨 朝欲發行 則雨勢至此 縮坐費慮

之際 都元帥柳泓 自興陽來 與之言道路

不能發程 因宿焉 【朝聞食縣飯云 故笞奴子 還給飯米】

四日癸亥 陰晴 早發 臨行主倅送問狀 且致行資 午到

陜川地 距官十里許 有槐木亭 朝飯熱酷 移時

歇馬 行到五里前 則有岐路 一路直入郡 一路由草溪

故不越江而行 纔十里 元帥陣望見矣 接宿于

文陟寓家 【介硯行來 奇岩千丈 江水委曲 且深路亦棧危 若扼此險 則萬夫難過也 毛汝谷】

五日甲子 晴 西風大吹 朝草溪倅馳到 卽招入

而話 食後李中軍德弼亦馳來 相與話舊 有

頃 沈俊來見 同點心 宿房塗排 夕李承緖

來見 言守伏逃避事 是朝求禮人及河東倅

所送奴馬 幷還歸

六日乙丑 晴 宿房改塗 造軍官歇廳二間 晩

毛汝谷主家隣居尹鑑․文益新來見 京奴

送于李大伯處 則色吏出他 未得受來云



 		
 		 
 	오른쪽 화살표	 
 	
大伯亦欲來見云 昏入家 寡婦移他家

七日丙寅 晴而極熱 元帥軍官朴應泗․柳泓等來見

元帥從事官 黃汝一送人問安 故卽答謝而送 入

宿內房

八日丁卯 晴 朝送鄭翔溟 問安于黃從事官處

晩李德弼及沈俊來見 主倅與其弟來見 元

帥往延元帥行者十餘員亦來見 點後元帥

到陣 余亦往見 從事在元帥前 與元帥話 到移

時 元帥示以朴惺上章辭職草 則朴惺

多陳元帥處事之疏脫 元帥不自安 而上章

于體相矣 又見進伏等項事條件 到暮還來

氣甚不平 廢夕食

九日戊辰 陰而不霽 晩送鄭翔溟于元帥處

問安 次問從事官 始受奴馬料 採礪石來

則好勝於延日石云 尹鑑․文益新․文陟

等來見 是日汝弼辰日 獨坐戍地 懷思如何

十日己巳 晴 朝加羅馬․加羅月羅馬․看者卜馬․

騮卜馬等 落四下加鐵 元帥從事官 送三陟


	
人洪漣海問安 晩欲來見云 漣海者 乃洪

堅三寸姪也 騎竹同遊徐徹 居于陜川地

東面栗津 聞余之至來見 兒名徐加乙朴只

饋食而送 夕元帥從事官黃汝一來見 從容

間言 及壬辰討賊之事 莫不嘆美 又言山

城無設險之恨 當今討備虛疎等事 不覺

夜深 忘歸論話 又言明日元帥山城看審云

十一日庚午 晴 中伏 銷金鑠玉 大地如蒸 晩唐差

官經略軍門李文卿來見 給扇柄而送 昨夕

與從事論話時 卞興伯奴春持家書來 傳知

靈筵萬安 懷痛可言 但興伯以我相見事到此

空還淸道云 可恨 是日朝 裁書送于興

伯處 豚䓲痛霍亂 達夜呻吟 剪悶可言 鷄鳴

少歇而宿 是朝書閑山諸處裁簡十四張 庚

母簡送內 辭甚困苦云 盜又興規云 【小月羅馬不食 乃中暑也】

十二日辛未 晴 早朝京奴與仁奴 送于閑山陣

簡于全羅右水伯․忠淸水使․慶尙水使․加里․鹿島



 		
 		 
 	오른쪽 화살표	 
 	
呂島․蛇渡․裵同知․金助防將․巨濟․永登․南海․河

東․順天 晩僧將處英來見 納圓扇芒鞋故

以物償送 且言賊事 又言元公事 午後聞中軍

將領軍赴敵云 不知某事 余往見元帥

則右兵使馳報內 釜山之賊 欲發於昌原

等地 西生之賊 移陣於慶州云 故送伏兵軍

遏截揮兵云 兵虞候金自獻以事來謁

于元帥 余亦見之 戴月還來

十三日壬申 晴 晩或洒小雨而止 晩兵虞候

金自獻來見 移時相話 饋點而送 是午莞

草蒸暘 昏淸州李喜男奴子入來 傳

其主之來防于右兵使 故今到元帥陣傍

因日暮寄宿云

十四日癸酉 陰而不雨 早朝李喜男入來 傳

其妹之簡 則牙山

靈筵與上下 皆無事 心痛可言 心痛可言 朝食後


	
喜男持簡 往于右兵使處

十五日甲戌 晴陰相半 是日望日 而身在軍中

未能設位而哭 懷戀如何 懷戀如何 草溪倅備

餠物送之 元帥從事官黃汝一 送軍官傳之

曰 元帥今日欲山城云 余亦隨往而到大川

邊 則慮有異議 坐川上 送鄭翔溟 而

以病告之 因而還來

十六日乙亥 晴 終日獨坐 無人來問 招䓲及

李元龍 造冊書卞氏族譜 夕喜男

送諺簡曰 兵使不送云 卞光祖來見 䓲

與鄭翔溟往于大川 洗戰馬而來

十七日丙子 陰而不雨 涼氣入虛 夜色寥廓

晨坐慟戀 如何可言 朝食後 往元帥前則

多言元公之不直 又視備邊司啓下行移

則曰 元均狀啓內 水陸俱進 先擊安骨之



 		
 		 
 	오른쪽 화살표	 
 	
賊 然後舟師進入于釜山等處 安骨之賊未

可先討耶 元帥狀啓內 統制使元也 不欲進

前 而姑以安骨先討爲辭云 舟師諸將

多有異心 元也入內不出 絶不與諸將合

謀 僨事可知云 告元帥 李喜男及卞存

緖 尹先覺 幷爲行移督來 來時入坐 黃

從事下處 論話移時 到來寓家 卽送

喜男奴子于宜寧山城 淸道則擺發

送關 見草溪倅 則可謂無良矣

十八日丁丑 陰而不雨 朝黃從事 送其奴問安

晩尹鑑作餅而來 唐人葉威 自草溪

來話 且言唐人朱彦龍 曾被擄於

日本 今始出來 則賊兵十萬 已到沙

自麻或對馬島 行長則欲由宜寧

直犯全羅淸正 則欲移慶州․大丘等

地 因往安東地云云 暮元帥往泗川事來

	
通 故卽送鄭司僕問行 則元帥以舟師事 往

泗川云

十九日戊寅 曉鷄三鳴 出門 將到元帥陣

曙色已明 至陣則元帥與黃從事出坐

余入見 則元帥以元公事告余曰 統制之事

不可言兇 請朝安骨 加德盡勦 然後

舟師進討云 是誠何心 不過延托不進

之意 故往泗川 督之于三水使

統制則不爲之指揮云 余又見有

旨 則安骨之賊 不可輕入討之云 元帥出

去後 與黃從事話 有頃 草溪倅來

臨別言于草溪曰 陳贊順勿使云 則

帥府兵房軍官及倅 皆應諾來

時 被擄逃還人隨來 是日大地如蒸



 		
 		 
 	오른쪽 화살표	 
 	
夕小月羅馬少食草 午卞德基軍士․德章右營吏․

卞慶琬老除吏․敬男年十八來見․進士李日章․進士信吉子亦

來見 夜驟雨大作 簷氵霤 如注

二十日己卯 雨雨終日 夜大雨 晩朝徐徹來

見 尹鑑․文益新․文陟等來見 卞瑜來

見 午後奴馬料受來 【兵馬暫向差】

二十一日庚辰 或雨或晴 曉夢德與栗溫 與臺

幷見於夢 多有喜謁之色 朝盈德縣令權晉

慶 以元帥前見謁事來到 元帥已往泗川 故來

見 多傳左道之事 左兵使軍官 持簡來到

卽答簡成送 黃從事送問 夕卞主簿․尹先覺

到此夜話

二十二日辛巳 或雨或晴 朝草溪倅備軟泡來

勸 而多有敖慢之色 其處事失體 可言

晩李喜男入來 傳右兵使簡 午時鄭

舜信․鄭思謙․尹鑑․文益新․文陟等來

見 李先孫亦來見


	
二十三日壬午 或雨或晴 朝大箭改鍊 晩右兵使

送簡 兼致環刀大小 然而持人沈水粧與家破

落可恨 朝羅宏子再興 持其父簡來見 又致

窘資 未安未安 午後李芳來見 芳乃牙山

李夢瑞次子也

二十四日癸未 曉霧四塞 谷中不辨 朝權水使彦卿

奴世功奴甘孫 來告菁田事 是日立秋 又安生員克可

來見 論話時事 菁田耕種 監官李元龍․李喜

男․鄭翔溟與文林守等定送 午後陜川郡守

送曺彦亨問候 熱酷如蒸

二十五日甲申 晴 更令種菁 朝前黃從事來見

多言水戰之事 又言元帥今明還陣云 討論兵

事 到晩還歸 夕京奴還自閑山 聞得寶城郡

守安弘國逢丸致死 不勝驚悼驚悼 驚嘆

驚嘆 未捕一賊 先喪二將 痛惋可言 巨濟亦送人載藿而來

二十六日乙酉 晴 曉順天奴允福來現 卽杖五十

巨濟來人還歸 晩中軍將李德弼及卞弘



 		
 		 
 	오른쪽 화살표	 
 	
達․沈俊等來見 黃從事往犬硯江亭而還去

魚應獜․朴夢參等來見 牙山奴平世入來

則靈筵平安 各家上下皆得平保 但天旱

三朔 農事已矣 不可望云 葬日則七月二十

七日推擇 又於八月初四日擇之云 懷戀之

至 悲慟可言 悲慟可言 夕右兵使報于體相曰 牙山

李昉․淸州李喜男 伏兵厭憚 避在元帥

陣傍事 體相移文元帥 元帥極怒 成公事送

之 未知兵使金應瑞之意也 【是日小月羅馬斃棄】

二十七日丙戌 晴 朝魚應麟․朴夢參等還歸 李

喜男 李昉等 往于體相行次所到處 晩黃汝一

來見 論話移時 未末驟雨大作 須臾水漲云

二十八日丁亥 晴 晩黃海道白川居別將趙信

玉 洪大邦等來見 又有草溪吏告目內 元帥

明往南原云 【是曉夢甚煩也】 京奴往貿不還

二十九日戊子 晴 卞主夫往馬訖坊 京奴還來


	
李喜男․李昉等還來 李中軍與沈俊

來 傳沈遊擊拿去 而楊摠兵到三

嘉 結縛而送云 文林守自宜寧來 傳

體相已到草溪驛云 新及第梁諫持

黃天祥簡來到 卞主簿自馬訖坊還

三十日己丑 晴 曉使鄭翔溟問安于體相 是

日極熱 大地如蒸 夕興陽申汝樑․申霽雲等來

傳沿海之地 則雨水適中云

七月初一日庚寅 曉雨晩晴 唐人三名到來 往釜山云

宋大立與宋得運偕到 安珏亦來見 夕徐徹及

方德壽 與其子來宿 是夜秋氣甚涼 悲戀

如何 因宋得運往來元帥陣 則從事聞笛于

大川邊云 可愕可愕 今日乃仁廟國忌也

二日辛卯 晴 朝卞德壽歸 晩申霽雲與平海居

鄭仁恕 以從事官問安來此 今日乃

先君辰日 而遠來千里之外 冒服戎門 人事如何如何

三日壬辰 晴 曉坐涼氣透骨 悲慟轉極 悲慟轉極 措備



 		
 		 
 	오른쪽 화살표	 
 	
祭用造果․眞末 晩井邑軍士李良․崔彦還及

巾孫等三人 使喚次送來 晩蔣俊琬 自南海

來見 傳南倅病重 剪悶剪悶 有頃 陜川郡守

吳澐來見 多言山城之事 點後往于帥陣 與

黃從事話 從事與朴典籍安義射帿 此時

左兵使 使其軍官押降倭二名而來 乃淸正

所率云 日暮還來 因聞高靈倅 爲囚于星州云

四日癸未 晴 朝黃從事送鄭仁恕問安 晩李

芳及柳滉來 自募軍興陽梁霑纘紀等

到防 卞汝良 卞懷寶 黃彦己等 皆出身來見

卞師會與卞大成等亦來見 點後雨洒 朝食時

安克可來見 昏雨大作 達夜不止

五日甲申 雨 早朝草溪倅 以體相從事

官南以恭過境云 而自山城過門去 晩卞

德壽來 卞存緖往馬訖坊

六日乙酉 晴 夢見尹三聘 則定配于羅州云 晩

李芳來見 獨坐空堂 懷戀悲慟 如何可言 夕

出坐外廊 卞存緖自馬訖坊還來 故入內


	
安珏兄弟亦隨興伯來 是日

祭用中朴桂五斗 造于蜜封上架

七日丙戌 晴 今日七日 悲戀何已 夢與元公同會 余

坐於元公之上 進飯之時 元公似有喜色 未詳厥兆也 朴

永男 自閑山來 以其主將失誤 將受罪次 被捉於元帥

云 草溪備節物送來 朝安珏兄弟來見 暮

興陽朴應泗來見 沈俊等來見 宜寧倅金

銓來自高靈 多言兵使處事倒顚

八日丁亥 晴 朝李芳來見 饋飯而送 因聞元帥

自求禮已到昆陽云 晩家主李漁海與崔台輔

來見 卞德壽又至 夕宋大立․柳洪․朴永男來

宋․柳兩人 夜向歸

九日戊子 晴 明欲送䓲于牙山

祭用果監封 晩尹鑑․文陟等佩酒來 餞䓲與

卞主簿等歸 是夜月色如晝 戀

親悲泣 向夜不寐

十日己丑 晴 (早)曉以送䓲與存緖事 坐(夜)以待曉



 		
 		 
 	오른쪽 화살표	 
 	
早朝飯 情不能自抑 痛哭而送 吾何造罪至於

此極耶 求禮來馬騎往 尤用慮慮 䓲等新出

黃從事亦來 談論移時 晩徐徹來見 鄭翔

溟馬革以紙造畢 夕獨坐空堂 懷思甚惡

向夜不寐 轉展終夜

十一日庚寅 晴 念在䓲行 何以爲堪 暑炎極

嚴 爲慮無已 晩卞弘達 申霽雲 林仲亨等來

見 獨坐空堂 懷戀如何 悲慟悲慟 【奴太文與終伊 往順天】

十二日辛卯 晴 朝陜川送新米與西果 炊午飯

之際 方應元․玄應辰․洪禹功․林英立等 自朴名賢

處來到 共食 奴平世 自䓲行還來 問好

去 爲幸 然悲嘆何言 李喜男刈茵百束來

十三日壬辰 晴 朝南海送簡 多致食物 又云 戰

馬牽去 故裁答 晩李台壽 趙信玉 洪

大邦來見 且言討賊之事 宋大立․張得洪

亦來 張得洪 以自備告之故 粮二斗付之


	오른쪽 화살표	 
 	
是日採葛來 李芳亦來見 【南海衙吏與從人二名來】

十四日癸巳 晴 早朝鄭翔溟與奴平世․奴貴仁

兩卜馬 送于南海 鄭則戰馬牽來事

送之 曉夢吾與體相 同到一處 則衆

尸浪藉 或履或斬 朝食時 文獜壽 蛙

歌菜東瓜餞來進 與方應元․尹先覺․玄

應辰․洪禹功等話 洪也以其父病 不欲從軍 托臂病

云 可愕可愕 巳時 黃從事 送鄭仁恕問安

且示金海附賊人金億告目 則初七日 倭船五百

餘隻出來于釜山 初九日 倭船千隻合勢 與我

舟師相戰于絶影島前洋 而我五戰船

漂到于豆毛浦 七隻無去處云 聞之 不勝

憤惋 卽馳去于黃從事點軍處

與黃從事議事 因坐觀射帿 有頃 所騎

使洪大邦馳之 則善走善走 日勢多



 		
 		 
 	오른쪽 화살표	 
 	
有雨徵 故還來到接家 則雨勢大作

二更晴霽 月色澂明倍晝 懷抱可言

十五日甲午 或雨或晴 晩招趙信玉 洪大邦等

及此在尹先覺九人 設餠饋之 最晩李中

軍德弼來 暮還 因聞舟師二十餘隻爲賊所

敗 痛憤痛憤 多恨制禦無方也 昏雨大作

十六日乙未 或雨或收 終陰不晴 朝食後 送孫應男

于中軍處 探聽舟師之事 則還傳中軍之言

曰 見左兵使馳報 則多有不利事云 而不以備言

可嘆 晩卞義禎稱者 持西果二圓而來

其體貌不如 且愚且劣 窮村僻居之人 不學守

貧 勢使然也 此亦朴厚之態矣 是午令李

喜男磨劒甚利 可斫髡酋者也 驟雨

急作 多念豚䓲行之爲苦也 黙念不已 黙念不已 夕

靈巖松進面居私奴世男 自西生浦 赤身來到 問其

所由 則曰七月初四日 前兵虞候所騎船 爲格 初五日 漆川

梁到泊 初六日入于玉浦 初七日未明 由末串到多大


	
浦 則倭船八隻留泊 諸船直突次 倭人無遺下陸 空

船掛在 我舟師曳出衡火後 仍向釜山折影島外

洋 値賊船 無慮千餘隻 自對馬渡來 相戰計料

則倭船散亂回避 終不得勦捕 世男所騎船及他船六

隻 不能制船 漂到西生浦前洋 下陸之際 幾

盡就戮 世男獨入林藪 膝行得生 艱難來此云

聞來極可愕矣 我國所恃惟在舟師 舟師如是

無復可望 反覆思之 憤膽如裂 憤膽如裂 船將李曄

爲賊所縛云 尤極痛惋痛惋 孫應男歸家

十七日丙申 或雨 朝送李喜男于黃從事處 傳世男

之言 晩草溪倅 自碧堅山城來見而歸 宋大

立․柳滉․柳弘․張得弘等來見 日暮還歸 卞

大獻․鄭雲龍․得龍․仇從等 皆草溪鄕吏 以其族姓

同派之人來見 大雨終日 以空名告身申汝吉 閪

失洋中事 奉推考而去 慶尙巡使捧去

十八日丁酉 晴 曉李德弼 與卞弘達來



 		
 		 
 	오른쪽 화살표	 
 	
傳曰 十六日曉 舟師夜驚 統制元均與

全右水使李億祺․忠淸水使及諸將等

多數被害 舟師大敗云 聞來不勝

痛哭痛哭 有頃 元帥到來曰 事

已至此 無可奈何 無可奈何 話到巳時 不能

定意 余告以吾往沿海之地 聞見而

定之云 則元帥莫不欣然 余與宋大

立․柳滉․尹先覺․方應元․玄應辰․林英

立․李元龍․李喜男․洪禹功發程 到

三嘉縣 則主倅新到 出待 韓致謙

亦到 話久

十九日戊戌 終日雨雨 來路上丹城東山山城

觀其形勢 則極險 賊不得窺也

	
因宿于丹城縣

二十日己亥 終日雨雨 朝權文任姪

權以淸來見 主倅亦來見 午到晉

州定介山城下江亭 晉牧來見 宿于

屈洞李希萬家

二十一日庚子 晴 早發到昆陽郡 則

郡守李天樞在郡 民多在本 或

收早穀 或理牟田 晝點後 到露

梁則巨濟倅安衛․永登趙繼宗等

十餘人 來痛哭 避出軍民 莫不呼

哭 慶尙水使走避不見 虞候李義

得來見 因問取敗之狀 人皆泣而言

曰 大將元均 見賊先奔下陸 諸將盡

效下陸 以致此極云云 其言大將之



 		
 		 
 	오른쪽 화살표	 
 	
誤 口不可形 欲食其肉云云 宿于巨濟

船上 與巨濟倅話 到四更 少不睫目 因

得眼疾

二十二日辛丑 晴 朝裵楔來見 多言元均

敗亡事 食後到南海倅朴大男在處

則病勢幾不能救矣 戰馬相換事 更言

之 奴平世及軍士一名率來云 午後到

昆陽 氣不平 宿

二十三日壬寅 或雨或晴 朝自露梁成公事付宋

大立 先送于元帥府 隨發到昆陽十

五里院 則裵伯起夫人行先到 下馬

暫歇 到晉州(屈洞)雲谷前宿處宿 初昏

雨作 終夜不止 伯起亦到宿

二十四日癸卯 雨雨不止 韓致謙․李安

仁歸于副使處 【鄭奴禮孫與孫奴同歸 食後移家于】



 	오른쪽 화살표	 
 	
李弘勛家 方應元自鼎城來 傳黃從事到

山城 傳沿海事聞見云 軍粮二斛 馬太二斛及多

葛七部持來 是夕裵助防將來見 以酒慰之

二十五日甲辰 晩晴 黃從事送簡安問 金助防將

彦恭來見 而因往元帥府 裵樹立來見 此地

主人李弘勛來見 朴南海送其奴龍山 明日入

來事告之 夕往見裵伯起病 則苦極苦極 爲慮

爲慮 宋得運送問于黃從事處

二十六日乙巳 或雨或晴 早食往于鼎城下松亭

下 與黃從事及牧伯話 日晩還到宿處

二十七日丙午 雨雨終日 早朝移駐于鼎城越邊

孫景禮家 晩李同知薦與鄭判官霽 自

體相府來傳傳令 同夕食 李同知宿于裵

助防將處

二十八日丁未 雨雨 李希良來見 初更李同知與晉

牧 與召村察訪李蓍慶來 夜話 三更後歸 (皆)

論事皆策應事



 		
 		 
 	오른쪽 화살표	 
 	
二十九日戊申 或雨或晴 朝李君擧令公 同飯而

送于體相前 晩出于川邊 點軍馳馬 則元帥所

送 皆無馬 又無弓箭無用 可嘆可嘆 夕入來時 入見裵同知及

朴南海 終夜大雨 送問于李察訪蓍慶處

八月初一日己酉 大雨水漲 晩李察訪來見 起

信玉 洪大邦等來見

初二日庚戌 乍晴 獨坐戍軒 懷戀如何 悲慟

不已 是夜夢有受命之兆

三日辛亥 晴 早朝宣傳官梁護不意入

來 賚敎諭書有旨 則乃兼三道統制

使之命 肅拜後 祗受書狀書封 卽日發

程 直由豆恥之路 初更到行步驛歇馬 三更

末登程 到豆恥 則日欲曙矣 朴南海失路誤

入江亭 故下馬招來 到雙溪洞 則亂石稜稜 新

雨漲流 艱難渡越 到石柱 則李元春與柳海

守伏見之 多言討賊事 暮到求禮縣 則一境

	오른쪽 화살표	 
 	
寂然 宿于城北門外 前日主家 則主人已避山谷

云 孫仁弼卽來見 兼負租穀 孫應男獻早柿 二

四日也 壬子 晴 朝食後 到鴨綠江院 炊點治

馬病 高山縣監 以軍人交付事到來 多

言舟師事 午後到谷城 則官舍及閭里一空

宿于同縣 朴南海直往南原

五日癸丑 晴 朝食後 到玉果境 則避亂之人

瀰滿道路 可愕可愕 下坐開諭 入縣時 逢李

奇男父子到縣 鄭思竣․思立來迎 與之話 縣倅

初以病托言不出 有頃來見 欲爲捉出罪之 故來見

六日甲寅 晴 【是日留玉果 初更宋大立等 探賊來】

七日乙卯 晴 早朝登道 直往順天 路逢宣傳

官元潗 受有旨 兵使軍盡爲潰還 連絡道

路 故馬三弓箭若干奪來 宿谷城江亭

八日丙辰 曉發 朝飯于富有倉 則兵使已令衝火 光

陽倅具德齡․羅州判官元宗義․沃溝倅等在

倉底 聞吾行到來 急走與裵慶男同到



 		
 		 
 	오른쪽 화살표	 
 	
鳩峙 余下坐傳令 則一時來拜 余以轉避爲辭 而

責之 則皆歸罪 兵使李福男 卽登路 到順天

則城內外 人跡寂然 僧惠熙來謁 故付以義將

帖 又敎銃筒等移埋 長片箭 則令軍官等分持

因宿同府■

九日丁巳 晴 早發到樂安 則五里程 人多出謁

問奔散之由 則皆言兵使以賊迫 爲播倉庫

衝火而走 以是人民潰散云 到官舍 則寂無

人聲 順天府使禹致績․金蹄郡守高

鳳翔等來拜 晩到寶城兆陽 宿于金安

道家

十日戊午 晴 以氣不平 留宿安道家

十一日己未 晴 朝移于梁山沅家留 宋希立․崔大晟來見

十二日庚申 晴 啓本出草 因留 【巨濟․鉢浦來見】

十三日辛酉 晴 巨濟縣令及鉢浦萬戶 來

謁還歸 聞水使諸將及避出人等住留 虞候李

夢龜來不見 【因河東倅 聞鼎蓋城․碧堅城 兵使自破外陣云 可痛】
	
十四日壬戌 朝李夢龜決杖八十 食後封

狀啓七度 使尹先覺陪送 午後以

御史相會事 到寶城郡宿 夜大雨如注

十五日癸亥 雨雨 晩快晴 食後出坐列仙

樓上 宣傳官朴天鳳 持有旨來 則乃

八月初七日成貼也 領相出巡京畿云 卽成祗

受狀啓 ■寶城軍器點閱 四駄分載 夕

皓月樓上 懷極不平

十六日甲子 晴 朝令寶城倅軍官等 送于屈

岩 搜得避去官吏等 宣傳官朴天鳳還歸

故答羅牧及御史任夢正處 送使令等

于朴士明家 則士明家已空云 午後弓匠智

伊及太貴生․先衣․大男等入來 金希邦․

金鵬萬來

十七日乙丑 晴 早食後 直到長興地白沙汀



 		
 		 
 	오른쪽 화살표	 
 	
點心後到軍營仇未 則一境已作無人之地

水使裵楔不送所騎船 長興軍粮監色盡偸

官分去之際 適至捕捉重杖 因宿焉

十八日丙寅 晴 往于會寧浦 則水使裵楔

托水疾云 故不見 宿于同浦官舍

十九日丁卯 晴 諸將等敎書肅拜 而裵

楔則不爲敎書 祗迎而拜 其侮慢之態 不可

言 其營吏決杖 會寧萬戶閔廷鵬 以

其戰船受物 私與避亂人魏德毅等罪狀

決杖二十

二十日戊辰 晴 前浦窄狹 移陣于梨津(而)

二十一日己巳 晴 未曉得霍亂重痛 而觸冷爲

意 飮燒酒 有頃 不省人事 幾至不救 達夜坐曉

二十二日庚午 晴 霍亂漸重 不能起動

二十三日辛未 晴 痛勢極重 而泊船不便

	
棄船出海而宿

卄四日壬申 晴 早到刀掛 朝飯到於蘭

前洋 則到處已爲空虛 宿于洋中

卄五日癸酉 晴 因駐同處 朝食時 唐浦

鮑作偸放牛牽去 而虛警曰 賊來賊來 余

已知其誣 拿虛警者二名 卽令斬梟

軍中大定

卄六日甲戌 晴 因駐於蘭 任俊英騎馬

而來 奔告賊勢 到梨津云 右水使來

卄七日乙亥 晴 因留於蘭洋中

卄八日丙子 晴 賊船八隻 不意入來 諸船

恐㤼 欲避 慶尙水使欲爲避退 余不爲擾動

敵船到迫 令角指旗而追逐 賊船退

去 追至葛頭還來 夕移泊獐島

卄九日丁丑 晴 朝渡碧波津

卅日戊寅 晴 因留碧波津



 		
 		 
 	오른쪽 화살표	 
 	
九月初一日己卯 晴 因留碧波

二日庚辰 晴 下坐亭上 鮑作占世自濟州來謁

是曉裵楔逃去

三日辛巳 雨洒 縮首篷下 懷思如何

四日壬午 北風大吹 各船僅得保完 天幸

五日癸未 北風大吹 各船不能相保

六日甲申 風似息 而波浪不定

七日乙酉 風始定 探望軍官林仲亨

來告曰 賊船五十五隻內十三隻 已到於

蘭前洋 其意在舟師云 故嚴勅各

船 申時賊船十三隻 直向結陣處

我船亦爲擧碇 出海迎擊進迫 則

賊船回船奔避 追至遠海 風水

俱逆 不能行船 還到碧波津 疑

有夜驚 二更賊船放砲 夜驚



 		 
 	오른쪽 화살표	 
 	
諸船 似有恇怯之狀 更爲嚴令 余所騎船

直當賊船向來放砲 則賊徒不能抵當

三更退去 曾得利閑山者也

八日丙戌 晴 賊船不來

九日丁亥 晴 是日乃九日 欲饋軍 而適得

副察使軍粮 所繼濟州牛五隻而來

幷令鹿島 安骨屠餉將士之際 賊船

二隻 直入甘甫島 探我船多寡

永登萬戶趙繼宗 窮追不及

十日戊子 晴 賊徒遠遁

十一日己丑 晴

十二日庚寅 雨雨

十三日辛卯 晴而北風大吹

十四日壬辰 晴而北風大吹 任俊英(陸路)偵探陸地 馳來曰

賊船五十五隻 已入於蘭前洋 且曰 被



 		
 		 
 	오른쪽 화살표	 
 	
擄逃還仲乞傳言內 今月初六日 避亂于

達磨山 爲倭所擄縛 載倭船 金海名不知

人 乞于將倭處解縛 夜金海人附耳

潛言曰 朝鮮舟師十餘隻 追逐我船 或

射殺焚船 不可不報復 招聚諸船 盡殺

舟師人 然後直上京江云云 此言雖不盡信 亦

不無是理 故送傳令船右水營 避亂人

卽上去事敎之

十五日癸巳 晴 潮水 率諸船入于右水營前洋

因留宿 夜夢多異祥

十六日甲午 晴 早朝望軍進告內 賊船無慮

二百餘隻 鳴梁由入直向結陣處云 招

集諸將申明約束 擧碇出海 則賊船一百

三十三隻 回擁我船 上船獨入敵船中

炮丸射矢 發如風雨 諸船觀望不進(■)



 	
事將不測 船上之人 相顧失色 余柔而論解

曰 賊雖千隻 莫敢直搏我船 切勿動心 盡力

射賊 顧見諸船 已退一馬場許 右水使金億秋

所騎船 則遠去渺然 欲回船 直泊中軍金應諴

船 先斬梟示 而我船回頭 則諸船次次

遠退 賊船漸迫 事勢狼狽 立中軍令

下 麾與招搖旗 金應諴漸近船 巨縣安衛

船亦到 余立船舷 親呼安衛曰 汝强欲死

於軍法耶 再呼 安衛敢死於軍法乎

退(生)去得生乎 安衛慌忙直入交鋒之

際 賊將船及他賊二船 蟻附于安衛船

安衛格卒七八名 投水游泳 幾不能救 余

回船直入安衛船 安衛船上之人 殊死亂擊

余所騎船上軍官之輩 如雨亂射 賊船二隻 無

遺盡勦 天幸天幸 圍抱(之)敵船三十隻



 		
 		 
 	오른쪽 화살표	 
 	
亦爲撞破 諸賊不能抵當 更不來犯 欲泊

于同處 則水退不合泊船 移陣于越邊浦

乘月移泊于唐笥島 經夜

十七日乙未 晴 到汝吾乙島 則避亂之人 無數來

泊 臨淄僉使 無船格 未出云

十八日丙申 晴 因留同處 臨淄僉使來



十九日丁酉 晴 早發渡七山島 風軟天

晴 行船極良 到法聖浦船倉 則賊已

犯到 或焚人家 日沒時 還到洪龍串

洋中宿

二十日戊戌 晴且風順 行船到古參島

則避亂之人 無數泊船 李光輔亦來見

李至和父子又來

二十一日己亥 晴 曉發到古群山島

	
湖南巡察 聞吾(入)到來(見) 乘船走向沃溝云

二十二日庚子 晴

二十三日辛丑 晴

二十四日壬寅 晴

二十五日癸卯 晴

二十六日甲辰 晴 是夜虛汗沾身

二十七日乙巳 晴 宋漢持大捷啓聞

乘船上去 鄭霽亦以忠淸水使處 持傳令

去 氣甚不平 終夜苦痛

二十八日丙午 晴 宋漢及鄭霽 爲風所阻 還來

二十九日丁未 晴 宋漢等 風利發去

十月初一日戊申 晴

二日己酉 晴 豚薈以(其母相見)家屬生死探見事上去 【獨坐船上 懷思萬端】



 		
 		 
 	오른쪽 화살표	 
 	
三日庚戌 晴 曉頭發船 還由邊山 直下

法聖浦 則風勢甚軟 暖如春日 暮到

法聖倉前

四日辛酉 晴

五日壬戌 晴

六日癸亥 (晴) 陰而或雨雪霏霏

七日甲子 陰雲不收 或雨或晴

八日乙丑 晴 風氣似順 曉



寶城 朴士明

士浻 小童


	
嗚呼 玆何等時 而綱欲去耶 去又何之

耶 夫人臣事君 有死無貳 當是時也

宗社之危 僅如一髮之引千鈞 玆正人臣捐

軀報國之秋 去之之言 固不可萠諸心 況

敢出諸口耶 然則爲綱計柰何 毁

形泣血 披肝瀝膽 明言事勢至此

無可和之理 言旣不從 繼之以死 又不然 姑

從其計 身豫其間 爲之委曲彌縫 死

中求生 萬一或有可濟之理 綱計不出此 而

欲求去 玆豈置人臣委身事君之義哉



 		
 		 
 	오른쪽 화살표	 
 	
新及第

元景詮

韓致謙 防在右兵使陣

鄭復禮



南曄

鄭大淳 晉州雲谷

趙珩

趙琓

李弘勛 主家





松谷

首倡奴鳳還

石雲

雷孫


	
白川別將

訓正趙信玉

洪大邦

米

十四太十八且四豆二及十

大五米二



正兵金得尙 箭手

興陽金德邦

德龍 出身

出身 趙彦海 牙山出身 朴允希 時在

朴有曄 忠淸防禦使陣中

主簿宋象甫 無馬 而有戰馬 能勦賊云

順天李珍


