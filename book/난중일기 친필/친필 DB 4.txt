	
道陽場農牛七隻

寶城 【林廷老一隻 朴士明一隻 未納】





丁鳴說直長帖受去 丁景達子



甲士宋漢



正月初三日 船上此造環刀四倭刀二 薈持去

中



 		
 		 
 	오른쪽 화살표	 
 	
丙申正月初一日戊辰 晴 四更初 入謁

天只前 晩南陽叔主及愼司果來話

夕辭天只還營 心思極亂 終夜不寐

初二日己巳 晴 早出軍器點閱是日1)【德潤身】

國忌 部將李繼持備邊司公事來

初三日庚午 晴 曉下海 舍弟汝弼及2)【德潤身】

諸姪 幷到船上 平明開船相別 午到

曲浦洋中 則東風微動 到尙州浦前

洋 風宿促櫓 三更到蛇梁宿

四日辛未 晴 四更初吹 質明開船 李汝恬

來見 問陳中事 則皆依前云 申時細雨霏

3)灑 到巨望浦 則慶尙水使領諸將出候 虞候

則先到船上 泥醉不省 卽還其船 宋漢連

宋漢等云 碧魚千餘級捉掛 大槪行次後

所捉一千八百餘級云 雨勢大作 終夜不



 
1) 【德潤身】: ‘德潤身’은 충무공이 행 옆에 작은 글씨로 첨가한 내용이다.

2) 【德潤身】: ‘德潤身’은 충무공이 행 옆에 작은 글씨로 첨가한 내용이다.

3) 灑: 원문에는 이형자인 ‘洒’자로 되어 있으나 대표자인 ‘灑’자로 수정하였다.

	
收 諸將暮發 多有泥路顚仆云 奇孝謹․金軸受由歸

五日壬申 雨雨終日 黎明虞候與防踏 蛇渡兩

僉使到來問安 余促洗出房外 招入問事 晩

成僉使允文․右虞候廷忠․李熊川雲龍․巨濟

安衛․安骨萬戶禹壽․玉浦李曇來 日黑而

還 李夢象 亦以權水使所送 來問而歸

六日癸酉 雨雨 吳壽碧魚一千三百十級 朴春陽

七百八十七級納 4)河天壽逢乾 黃得中二百二

冬音納 終日雨下 蛇渡持酒來曰 軍粮

五百餘石 措辦云

七日甲戌 晴 早朝李英男所眄來曰 權俶

欲私5)(■)故避來 因往他處云 晩權水使及

虞候․蛇渡․防踏來․權俶亦來 未時 見乃梁

伏兵將 三千權管馳報 則降倭五名 自厓

山出來云 故使安骨浦萬戶禹壽․孔太元起

送 日氣甚寒 西風烈烈

八日乙亥 晴 立春 日氣甚寒 如隆冬烈烈 朝招右虞



 
4) 河天壽:  河天壽와 河千壽가 혼용되어 쓰이고 있다.

5) (■): ‘■’자는 충무공에 의해서 지워진 글자이다.

 		 
 	오른쪽 화살표	 
 	
候及防踏 同藥食 早降倭五名入來 故問其來由

則以其將倭性惡 役且煩重 逃來投降云 收其大

小刀 藏之樓上 實非釜山倭也 乃加德沈安屯所率云

九日丙子 陰而寒如削裂 吳水所捉碧魚三百

六十級 河千壽載去 各處公事題分 暮

慶尙水使來 議備防 西風終日 船不得出海

十日丁丑 晴而西風大吹 早朝以賊更發否占之 則如

車無輪 再卜 則如見君王皆喜 吉卦也 食後 出坐

大廳 右虞候․於蘭來見 蛇渡亦來 體察使分給

雜物分付于三衛將 熊川․曲浦․三千․赤梁幷來見

十一日戊寅 晴 西風達夜大吹 倍於隆寒 氣甚不

平 晩巨濟來見 備道水伯之不義 光陽入來

十二日己卯 晴而西風大吹 寒凍倍嚴 四更夢到一處

與領台同話 移時幷脫中裳 坐臥相開懷憂

國之念 終罷顚胸 有頃風雨暴至 亦不捲散 從

容論話間 西賊若急而南賊亦發則

君父何往反覆 虞憂不知所言 曾聞領台重患

痰喘云 而未知痊平也 擲字而占之 則如風起浪 又卜


	
今日聞何吉凶之兆 則如貧得寶 此卦甚吉甚吉 昨

夕金奴出送本營 而風甚惡 爲慮爲慮 晩出坐 各

公事題送 樂安入來 【熊川縣監報內 倭船十四隻 來泊巨濟金伊浦云 故慶尙水使 領三道諸將往見】

十三日庚辰 晴 朝慶尙水使來 告出船見乃梁而去 晩

出坐大廳 公事題送 體察使呈公事出送 成均館奴 以

儒生更立館學文持來者告歸 是日風息日溫 是夕

月色如晝 微風不動 獨坐煩懷 不能成寐 召申弘

壽聞嘯 夜二更就宿

十四日辛巳 晴而大風 晩風息 日氣似溫 興陽入來

鄭思立․金大福入來 趙琦․金俶亦同來 是因聞延

安玉外母之喪 向夜話

十五日壬午 晴且溫 四更末行望闕禮 朝召樂安 興陽

同朝飯 晩出大廳 公事題分 因饋降倭酒食 樂

安 興陽戰船軍器付物及射格點考 則樂安尤甚齟齬

云 是夕月色極皎 可占有年云

十六日癸未 晴 下霜如雪 晩出坐 最晩慶尙水使

右虞等來見 熊川亦來 醉歸

十七日甲申 晴 朝防踏僉使受由 卞存緖․李芬․金橚

同船出去 心思不平 午出坐 招虞候射帿之際

成允文與邊冀星來見 同射而歸 昏姜大壽

等 持簡入來 則金奴十六日到營云 京奴還來



 		
 		 
 	오른쪽 화살표	 
 	
云 豚薈今日歸恩津云

十八日乙酉 晴 朝裁軍衣至夕 晩昆陽 泗川

來到 醉去 東萊縣令馳報 則倭奴多有

反側之狀 沈遊擊與行長 正月十六曰 先往日本云

十九日丙戌 晴且溫 晩出坐 蛇渡與呂島來

虞候 昆陽亦來 慶水使來 右虞候招來 昆

陽備酒呈 從容話 釜山投入人四名來 傳沈

惟敬與行長․玄蘇․正成․小西飛 月十六曉渡

海消息 故給還粮三斗而送 是夕朴自方 以

徐巡察到陣之言 持雜物事 往營 是日燻造

卄日丁亥 雨雨終日 氣甚昏困 晝睡半餉 未

時燻造畢 入突 樂安來 告屯租載來

卄一日戊子 晴 朝出坐 成體察使前順天公事

食後助項僉使及興陽來見 饋酒以送

彌助項則告由 晩出大廳 蛇渡․呂島․泗川․光

陽․曲浦來見而歸 昆陽亦來 射帿十巡

卄二日己丑 晴 極寒 風且甚險 終日不出 晩慶


	오른쪽 화살표	 
 	
虞候李義得來 傳其水使之浮妄 此夜風色

冷烈 慮兒輩之入來艱苦也

卄三日庚寅 晴 風寒 以季兄忌日不出 心事極亂極亂 而朝

無衣軍士十七名給衣 又給一衣 終日風險 夕加

德出來 金仁福來現 故問賊情 夜二更

葂 莞及崔大晟 申汝潤 朴自芳 至自

本營 得見天只平書 喜幸何極 喜幸何極 京

奴亦來 金奴與愛壽及金谷奴漢城孔石等

同來 三更就寢 雪下二寸深 近歲所

無云 是夜氣甚不平

卄四日辛卯 晴而北風大起 吹雪揚沙 人不敢

步 舟不敢行 曉見乃梁伏兵所報 昨日倭奴一

名 來到伏兵 乞降投入云 故送來事回答

晩左右虞候及蛇渡來見

卄五日壬辰 晴

卄六日癸巳 晴而風不順 出坐射帿



 		
 		 
 	오른쪽 화살표	 
 	
卄七日甲午 晴而和 朝食後出坐 則長興推考

後 興陽同會話 晩右巡察使入來 故申時

往見于右水使陣 三更還來 【蛇渡鎭撫 偸火藥見捉】

卄八日乙未 晴 晩出坐 午時巡察到來

射帿同話 巡察與吾對射 所負者七分

故不無央央之色 可笑 軍官三人幷負

向夜醉歸 可笑

卄九日丙申 雨雨終日 早食後 往慶陣

與巡使同話從容 午後射帿 巡察所負

者九分 金大福獨樂射 聽笛 夜三

更罷散還陣 昏蛇渡火藥偸者逃走

卅日丁酉 雨雨晩晴 出坐 軍官射帿 天

城萬戶 呂島 赤梁等來見而歸 【是夕 淸州喜男奴四及俊福入來】

二月初一日戊戌 朝陰晩晴 與諸將射帿 權

俶到此醉去

初二日己亥 晴且溫 蔚與趙琦同船出去


	
虞候亦往 夕蛇渡來傳 因御史狀啓罷

黜云 故卽成啓草

初三日庚子 晴而大風 獨坐念子之行 懷

不自平 朝修啓 慶尙水使來見 因

見赤梁萬戶高汝友 被訴於張聃年

處 巡使欲啓罷之文 初昏於蘭萬戶自

見乃梁伏兵處告曰 釜山倭奴三名

率星州投入人到伏兵 欲爲貿販云 故

卽傳令于長興府使 明曉往見開

諭事令之 而此賊豈要市物 爲窺我

虛實定矣

初四日辛丑 晴 朝啓本封付于蛇渡

人陳武晟 首台及申湜兩家問候簡 亦

付之以送 晩興陽來見而歸 午後 射帿

十巡 呂島․巨濟․唐浦․玉浦亦來 夕長



 		
 		 
 	오른쪽 화살표	 
 	
興還自伏兵 傳倭奴之還入

初五日壬寅 朝陰而晩晴 蛇渡․長興早來 故

同朝食 食後權俶來告歸 故紙地墨二

丁佩刀給送 晩招集三道諸將餉勞

兼射帿 作樂醉罷 熊川進孫仁甲舊物 故

與諸將聽伽耶琴數曲 夕金己實自順天還

因審平安 喜幸喜幸 【右水使簡到來 則欲爲後期 可笑 可恨】

初六日癸卯 陰 曉耳匠十名 送于巨濟 造船事

敎之 是日 寢房中多有落塊處 故修改 蛇

渡僉使金浣 以調度之啓罷 又到來 出送本

浦 順天別監兪及軍官張應軫等決罪 卽還

入樓樓 宋漢連捉秀魚而來 招呂島․樂

安․興陽同共破 赤梁高汝友臂大鷹來

然右足指盡凍枯 柰何柰何 初更後 暫汗

初七日甲辰 朝陰而東風大吹 氣不順 晩出餉軍

招長興․虞候與樂安․興陽話 日暮罷

初八日乙巳 晴 早朝鹿島萬戶來見


	
朝樺皮裁作 晩孫仁甲所眄入來 有頃

招吳轍․玄應元問事 夕軍粮置簿

興陽屯租三百五十二石納上 西風大吹

不能行舟 柳滉出送 而不能行

初九日丙午 晴 西風大吹 舟不得通行

晩權水使來話 射帿十巡 夕風止 【聞見乃梁․釜山倭船二隻出來云 故熊川虞候送探】

十日丁未 晴且和 是早朴春陽載竹來 晩

出坐 決太仇生罪 夕親見庫家造處 朝熊川及右

虞候 自見乃梁還來 告倭人恐懼之狀 昏

昌寧人呈酒 夜深而罷

十一日戊申 晴 朝體使前公事成貼而送 寶城

繼餉有司林瓚 鹽五十石載去6)【任達英還自濟州 濟州簡及朴宗伯․金應綏簡幷持來】晩長興

與右虞候來 又招樂安與興陽射帿 初昏

永登率其房人 佩酒來勸 小者亦來 落歸流汗

十二日己酉 晴 早昌寧人歸于熊川別庄

朝箭竹五十 送于慶尙水使處 晩水使



 
6) 【任達英還自濟州 濟州簡及朴宗伯․金應綏簡幷持來】: ‘任達英還自濟州 濟州簡及朴宗伯․金應綏簡幷持來’는 충무공이 행 옆에 작은 글씨로 첨가한 내용이다.

 		 
 	오른쪽 화살표	 
 	
到來同話 夕射帿 長興․興陽亦同 昏罷 小者初

更還歸

十三日庚戌 晴 食後出坐 決康津後期之罪 加里浦

則論報後期 故敎而出送 靈岩郡守罷黜啓狀

成草 夕於蘭出歸 任達英亦歸 濟州牧使處所

送 則碧魚․大口․箭竹․乾柹․三色扇子封送

十四日辛亥 晴 晩出坐 啓草修正 同福繼餉

有司金德獜來謁 慶水伯 艾餠及燭一雙送來 新庫

家蓋草 招樂安․鹿島等饋餠 有頃 康津來

謁 故慰而飮以酒 夕引水于廚邊 以便汲水之

勞 是夜海月如晝 波光如練 獨倚高樓

心緖極煩 夜深就寢 【興陽有司宋象文來 納米租幷七石】

十五日壬子 曉欲行望闕禮 而雨勢霏霏 庭濕難

行停止 昏聞右道降倭 與慶倭同約 欲爲逃去

之計云 故卽傳令通之 朝箭竹擇出 大竹百十

一介 次竹百五十四介 玉只受朝 啓草修正 晩

出坐 則熊川․巨濟․唐浦․玉浦․右虞候․慶虞

候幷來見而歸 順天屯租 眼前捧上 同福


	
有司金德獜․興陽有司宋象文等還歸 夕獵鹿一

口․獐二口來 是夜月色如晝 波光如練 寢不

能寐 下人等達夜醉歌

十六日癸丑 晴 朝修啓草 晩出坐 長興府使․

右虞候․加里浦來共射 軍官等前日勝負

行禮 極醉而罷 是夜醉甚 不能成寐 坐

臥而曉 【春困至此】

十七日甲寅 陰 國忌不坐 食後 葂往營 朴

春陽․吳水往于石首魚處 因昨醉 氣甚不安

夕興陽來話 同夕飯 彌助項成允文問簡來到

則今承方伯關 將赴晉城 未得更進云 其代

則黃彦實爲之云 熊川答簡來 諭書時未

到云 是昏西風大吹 達夜不止 念子之行 情不勝

自裁 痛悶可言 痛悶可言 春氣惱人 氣甚困

十八日乙卯 晴 食後出坐 西風大吹 晩體察使

秘密關三道來 一則濟州救繼援事 一永登

萬戶趙繼宗推考事 一珍島戰船姑勿督聚

事 夕金國自京入來 秘密關兩道曆



 		
 		 
 	오른쪽 화살표	 
 	
書一件持來 京朝報亦來 黃得中載鐵

來納 節持酒來 汗沾一身

十九日丙辰 晴 大風未知葂豚好否 達夜悶

極悶極 此夕因聞樂安軍粮船 則爲風所阻 泊

于蛇梁 而風定發行云 是曉慶尙陣留在降

倭 使此處倭亂汝文等 縛來斷頭 權水使

來 長興․熊川․樂安․興陽․右虞候․泗川等

共破 扶安酒 黃得中所持銃筒鐵 稱量

入藏

二十日丁巳 晴 早趙繼宗以被訴于玄風水軍

孫風連處 對供 來此而歸 晩出坐 公事題分

決孫萬世私作到防公文之罪 午後射帿七巡 樂安․

鹿島來同 有雨徵 曉氣困

二十一日戊午 陰雨 曉霏晩止 不出獨坐

二十二日己未 晴且無風 早食出坐 熊川․興陽來見 興

陽則氣不平而先歸 右虞候․長興․樂安․南桃

加里浦․呂島․鹿島來射 余亦射之 孫絃平

亦來 極醉而罷 是夜流汗 春氣困人 姜


	
所作只以綱子取來事歸營 忠淸水使箭竹來納

二十三日庚申 晴 早食出坐 屯租改正 新庫入積

壹百六十七石 流數四十八石 晩巨濟․固城․河

東․康津․會寧浦來 共固城之酒 熊川夕

至大醉 二更罷還 河天水․李進等來 防踏入來

二十四日辛酉 晴 食後出坐 監屯租改正 右

水使入來 申時風雨大作 屯租改正之數

百七十石入庫 流數三十石 樂安遞

奇來到 防踏 興來會 送船于本營

之際 因風雨停行 終夜風雨不止 沈困

二十五日壬戌 雨雨午晴 朝啓草修正 晩

右水使來 羅州判官亦來 長興府使

來 言舟師之難辦 方伯之害事 李

璡歸屯田 春節春福士花歸營

二十六日癸亥 朝晴暮雨 晩出大廳 呂島․

興陽來 言營吏等侵捧之弊 極可駭愕

梁廷彦及營吏姜起敬 李得宗․朴就等 決



 		
 		 
 	오른쪽 화살표	 
 	
重罪 卽發傳令 慶尙․全右道水使處營吏

推捉 慶尙水使來見 有頃 見乃梁伏兵馳

報 倭船一隻 自梁由入 將到海坪場之際

禁止使不得留云 屯租二百三十石 改正一百九十

八石 縮數卅二石云 樂安別盃而送

二十七日甲子 陰而晩晴 是日與鹿島萬戶等

射帿 興陽受由歸 屯租二百二十石 改正

縮數石

二十八日乙丑 晴 早受針 晩出坐 則長興與體察使軍官到此

則長興以從事官報傳令捉去事來云 且有全羅

舟師內右道舟師往來 左右道聲援濟 珍事云

可笑 朝廷畫策如是乎 體察出策如是

其無濟乎 國事如是 柰何柰何 夕巨濟招來問

事 復卽還送

二十九日丙寅 晴 朝公事草修正 食後出坐

右水使及慶尙水使與長興 體察軍官來


	
到 慶尙右巡察使軍官持簡來

卅日丁卯 晴 朝使鄭思立書報文 送于體察

使 長興往于體察處 日晩右水使報曰 已當

風和策應時 急率所屬 欲赴本道

云 其爲設心 極爲駭7)怪 其軍官及都訓

導決七十杖 水使領所屬伏兵于見乃梁

其爲憤辭 亦多可笑 夕宋希立 盧潤

發 李元龍等入來 希公亦持酒來

氣甚不平 達夜虛汗

三月初一日戊辰 晴 曉行闕禮 朝慶

水使來話而歸 晩海南縣監柳珩

及臨淄僉使洪堅 木浦萬戶方守慶

決後期之罪 海南則新到 不杖

初二日己巳 晴 朝修啓草 寶城入來 氣

甚不平 不坐 氣困汗沾 是病根也

三日庚午 晴 曉李元龍歸營 晩潘



 
7) 怪: 원문에는 이형자인 ‘恠’자로 되어 있으나 대표자인 ‘怪’자로 수정하였다.

 		 
 	오른쪽 화살표	 
 	
觀海來到 使鄭思立等書啓 是日節

日 招防踏․呂島․鹿島及南桃萬戶

等 饋以酒餠 早送宋希立于右水使

處 傳之悔意 則答以慇懃 汗沾

四日辛未 晴 朝封啓 晩決寶城郡守

安弘國後期之罪 午後發船 直由

所斤頭 回到慶尙右水使處 招之

同左水使李雲龍亦到 從容談

話 因以同宿于佐里島洋中 【出汗無常】

五日壬申 晴而雲 五更初發船 平明

到見乃梁右水使伏兵處 的朝

時 故食後相見 再言妄處 則右水使莫

不謝謝云 因以酒作 極醉還來 仍入李

廷忠花下 從容論話 不覺醉倒 雨

勢大作 先下船 右水則醉臥不省 故


	
不得辭來 可笑 到船則薈 荄 葂與

蔚及壽元幷到 乘雨還陣寨中 則

金渾亦到 與之話 三更宿 【女奴德今․漢代․孝代․恩津婢至】

六日癸酉 陰而不雨 曉招漢代問事由 朝氣

不平 食後 河東․固城告歸 晩咸平․海南

告歸 南桃亦歸 限以五月初十日 右虞

候․康津 則過初八日後出去事敎之

咸平․南海․多慶浦萬戶等用劍 【汗流至今 鹿三獵來】

七日甲戌 晴 曉汗流出出 晩出坐 加里浦

防踏․呂島來見而歸 梳髮移時 鹿島獐二

八日乙亥 晴 朝安骨萬戶大鹿一口送來 加里

浦亦送來 食後出坐 右水使․慶水使․左水使․

加里浦․防踏․平山浦․呂島․右虞候․慶虞候

康津等來共 終日泥醉而罷 夕雨暫暫

九日丙子 朝晴暮雨 朝右虞候及康津告歸

饋酒泥醉 虞候則醉倒不歸 夕左水使



 		
 		 
 	오른쪽 화살표	 
 	
來 別盃而送 則醉倒宿于大廳 介與之共

十日丁丑 雨雨 朝更請左水使而來 別盃而送 終日

大醉 未能出去 發汗無常

十一日戊寅 陰 荄․薈․莞及壽元 與女奴三出

去 是夕防踏僉使誤發非怒 上船無上頎田子

決杖 可愕可愕 卽捉軍官及吏房 軍官則卄

吏房則五十 晩舊天城則辭歸 新天

城則以體察關 捉去于兵使處 羅州判

官亦到 饋酒而送

十二日己卯 晴 朝食氣困 少睡初罷 慶

尙水使來到同話 呂島․金甲島․羅州

判官亦到 軍官等進酒 夕蘇國秦還

自體察處 則回答內 右道舟師合送本道

事 非本意云 可笑 因聞元兇受杖四十

長興則卄云

十三日庚辰 雨雨終日 夕見乃梁伏兵

馳啓內 倭船連續出來云 故呂島萬戶․



  	
金甲萬戶等抄送 春雨中 氣困臥吟

十四日辛巳 陰雨不霽 曉三道馳報來

到 則見乃梁近處巨濟境細浦倭船五隻

固城境五隻 來泊下陸云 故三道諸將

五隻 加抄送事傳令 晩出坐 各處公事

題送 朝軍粮會計磨勘 防踏․鹿島來

見 體察使公事輸送次成貼 春困至此 流汗達夜

十五日壬午 晴 曉行望禮 加里浦․防踏․鹿島來

參 而右水使及他不到 晩慶尙水使來 同

話醉去 時與德私語于下房云 是暮海

月徵明 【氣困沈 終夜虛汗 三更雨勢大作 晝困梳頭 汗出無常】

十六日癸未 雨勢如注 終日不止 辰時東南

風大起 捲屋茅者多矣 一窓破8)紙

雨9)灑房中 人不堪其苦 午時風止 夕軍

官招來 饋酒 三更末雨勢暫止 流汗如昨

十七日甲申 陰 終日細雨 夜10)徹不止 晩羅州



 
8) 紙 : 원문에는 이형자인 ‘帋’자로 되어 있으나 대표자인 ‘紙’자로 수정하였다.

9) 灑 : 원문에는 이형자인 ‘洒’자로 되어 있으나 대표자인 ‘灑’자로 수정하였다.

10) 徹 : 원문에는 ‘彳’이 빠진 것으로 되어 있다. ‘徹’자의 오류로 보인다. ≪李忠武全書≫권7에는 ‘達夜’로 되어 있다.

 		 
 	오른쪽 화살표	 
 	
判官來見 故醉而送之 昏朴自邦入

來 是夜虛汗沾背 兩衣盡濕 又沾

寢衾 氣不平

十八日乙酉 晴而東風 終日吹 日氣甚冷

晩出坐 所志題分 防踏․金甲․會寧浦․

玉浦等來見 射帿十巡 是夜海月徵照

夜氣甚冷 寢不能寐 坐臥不便 再不平

十九日丙戌 晴而東風大吹 日氣極冷 朝新箏上絃

晩寶城郡守以付種檢擧事受由 金渾同

船出去 京奴亦同歸 丁良以事來此 還歸 夕

加里浦․羅州判刺來見 醉以酒還送 昏

風勢極險極險

二十日丁亥 風險雨雨 終日不出 氣甚不

平 風遮二浮造掛 達夜雨下 汗沾衣衾

二十一日戊子 大雨終日 初更得霍亂嘔吐 移時

三更小歇 而轉展坐臥 似犯非論恨莫大焉



 	
是日無聊大甚 招軍官宋希立․金大福․吳

轍等 爭從政圖 風遮三浮造掛 李彦良․

金應謙監作 三更後 雨乍收 而四更末 殘

月始明 出房散步 然氣甚困

二十二日己丑 晴 朝使今奴梳頭 晩右水使與慶尙水使

來見 饋酒而送 因聞小鯢浮死于島

上云 故送朴自邦 是昏汗出無常

二十三日庚寅 晴 曉鄭思立來告魚油多取來

云 五更初 氣不平 招今技頭 晩出坐 各處

公事題分 射帿十巡 金助防將浣入來

忠淸舟師八隻亦入來 虞候又到 金奴

持簡來 則天只平安云 初更後 永登

率其小女 佩酒來云 吾則不見 二更後還歸

是日始採藿 三更始寢 汗流沾衣 故改衣而宿

二十四日辛卯 晴 曉採藿出去 舊弓家

布八綿二張․弓家一改洗 作次出給 朝後出坐 馬

梁僉使金應璜․波知島宋․結城縣監



 		
 		 
 	오른쪽 화살표	 
 	
孫安國等決罪 晩虞候所持海酒․防踏

․平山浦․呂島․鹿島․木浦同飮 羅判

官魚雲伋 給由出送 定限四月十五日

爲期 昏氣甚困 汗流無常 是亦雨

徵也

二十五日壬辰 曉雨作 終日如注 一刻未絶未絶

倚樓終夕 懷思轉惡 梳頭移時 晝汗沾衣 夜則

兩衣沾濕而布堗

二十六日癸巳 晴而南風 晩出坐 助防將

及防踏․鹿島來射 慶尙水使亦來

話 體察使傳令來 則前日右道舟師

還送事 誤見回啓云云 可笑可笑

二十七日甲午 晴 南風吹 晩出射帿

虞候․防踏亦來 忠淸․馬梁僉使․臨淄

僉使․結城縣監․波知島權管幷

來 饋酒而送 夕愼司果與汝弼


	오른쪽 화살표	 
 	
同船入來 因聞天只平安 喜幸

何極 喜幸何極

二十八日乙未 陰雨大作 終日不晴 出坐

成公事分送 忠淸各船人 復設柵備

二十九日丙申 陰雨不霽 晩副察使

先文到此 則自星州到陣云

四月初一日丁酉 大雨 與愼司果話 終

日雨下

初二日戊戌 晩晴 暮慶水使以副察

使延來事出去 愼司果同船行 【是夜氣甚不平】

初三日己亥 晴而東風終日吹 昨夕見乃

梁伏兵馳報內 倭奴四名 自釜山興利

出來 爲風漂流云 故曉送鹿島萬

戶宋汝悰 問其事由 除之事敎送 而探其

情跡 則窺探事的 故斬殺之 欲往見右

水伯 而氣不平 未果



 		
 		 
 	오른쪽 화살표	 
 	
初四日庚子 陰 朝吳轍出去 奴金伊亦

同往 朝體察使公事成貼付壁 諸將

改標 忠淸道軍柵設 晩往見右水使

醉話而還 初更後 始夕食 心熱汗沾 【二更暫雨而止】

初五日辛丑 晴 副察使入來

初六日壬寅 陰而不雨 副使試射 夕吾與右

水使等入坐 餉軍同對

七日癸卯 晴 副使出坐 分賞 曉釜山

人入來 則上天使出奔 未知某事也

副使上立峯 點後與兩水使同話

八日甲辰 終日雨雨 晩入對 副使同

對飮 極醉觀燈而罷

九日乙巳 晴 早朝副使出去 故乘船

出浦口 同舟話別

十日丙午 晴 朝聞御史入來


	오른쪽 화살표	 
 	
云 故水使以下 出浦口待之 趙鵬來

見 見其形 則久患唐瘧 肌貌極瘦 可

嘆可嘆 晩御史入來 下坐同話 明燭

而罷

十一日丁未 晴 朝食與御史同對 從容

談話 晩饋餉將士 射帿十巡

十二日戊申 晴 朝食後御史炊飯餉

軍 後射帿十巡 終日談話

十三日己酉 晴 朝食與御史同對

晩出浦口 則南風大吹 不能行船 到仙

人岩 終日談話 乘暮相別 暮到

巨網浦 未知行過否也

十四日庚戌 陰 終日雨雨 朝食出坐 洪州

判官․唐津萬戶 敎書肅拜後 忠淸虞候

元裕男決杖四十 唐萬戶 亦同受罪



 		
 		 
 	오른쪽 화살표	 
 	
十五日辛亥 晴 朝端午進上監封 郭

彦守受出送 首台․鄭領府事․金判書命

元․尹自新․趙士惕․申湜․南以恭處修簡

十六日壬子 晴 朝食後出坐 招亂汝文等 問衝

火倭三名招致戮滅 右水伯․慶水伯亦同坐 共

醉汝弼酒 加里浦․防踏幷同 入夜而罷

是夜海月寒照 一塵不起 再流汗

十七日癸丑 晴 朝食後 汝弼及葂率

奴出歸 晩各公事題分 是夕蔚

往見安衛而來

十八日甲寅 晴 食前各官浦公事及所志

題分 體察使道公事出送 晩與忠淸虞

候․慶尙虞候․防踏․金助防將 射帿二十

巡 馬島軍官伏兵處 降倭一名捉來

十九日乙卯 晴 以濕熱受針二十餘庫 氣

似煩熱 終日入房不出 昏永登來見而


	
歸 奴木年及今花風振等來現 是日 朝

因南汝文 聞秀吉之死 忭躍不已 但未可

信也 此言曾播 而尙未的奇之來

二十日丙辰 晴 慶尙水使來邀 明日之會

射帿十巡而罷

二十一日丁巳 晴 朝食後 往慶陣路 入右

水使陣 同赴慶邀射帿 終日極醉

而還 申助防將 以病出歸本家 永人來

二十二日戊午 晴 朝食後出坐 釜山11)許內隱萬

送告目曰 上天使出奔 副使則如前在倭營

四月初八日 以奔去之由奏聞云 金助防將

來告 盧天紀之醉妄 受辱營鎭撫黃仁

壽 成卜等處云 故決三十杖 射帿十巡

二十三日己未 陰晩晴 朝金僉知景祿入來

早食出坐 與之飮酒 晩軍中壯力人 使之

角力 成卜者獨步 故給賞米斗



 
11) 許內隱萬: ‘許內隱萬’ 이름에 대해서는 명확하지 않다. ≪李忠武公全書≫권 7에는 ‘許乃萬’으로 기록하고 있다. ≪李忠武公全書≫권 7의 기록은 다음과 같다. “二十二日戊午. 晴. 釜山許乃萬送吿目……

 		 
 	오른쪽 화살표	 
 	
射帿十巡 忠淸虞候元裕男․馬梁僉使․唐津

萬戶․洪州判官․結城縣監․波知島權管․

玉浦萬戶等同射 三更永人歸

二十四日庚申 晴 食後 出湯子 與諸

將等話

二十五日辛酉 晴 南風大吹 早入浴

移時 夕右水使來見而歸 又入浴

而12)(過)湯水過熱 未久還出

二十六日壬戌 晴 朝聞體察軍官

往慶尙云 食後入浴 晩慶尙

水使來見而歸 體察軍官

吳亦來 【金良看以載牛事往營】

二十七日癸亥 晴 夕一度入浴 體

察公事答回來

二十八日甲子 朝夕兩度浴 諸將



 
12) 過: 저본에 보면 ‘過’자 옆에 점이 찍혀있는데 뺐다는 표시로 보인다. 문맥상 ‘過’자는 불필요한 연문(衍文)이다.

	
皆來見 慶尙水 以灸不來

二十九日乙丑 晴 夕一浴 【降倭沙古汝音 令南汝文斬之】

三十日丙寅 晴 夕一浴 右水使來見

忠淸虞候來見歸 晩釜山13)許內

隱萬告目來 則行長似有撤歸之意

金景祿歸 天只平書來

五月初一日丁卯 陰而不雨 慶尙水使

來見而歸 一度入浴

二日戊辰 晴 早浴還陣 銃筒二柄鑄

成 金助防及趙繼宗來見 右水使梟

金仁福 是日不坐

三日己巳 晴 旱氣太甚 憂悶可言 出坐

慶尙虞候來 射帿十五巡 暮入 【銃筒不鑄成】

四日庚午 晴 是日天只辰 不能進獻



 
13) 許內隱萬: ‘許內隱萬’ 이름에 대해서는 명확하지 않다. ≪李忠武公全書≫권 7에는 ‘許乃萬’으로 기록하고 있다. ≪李忠武公全書≫권 7의 기록은 다음과 같다. “二十二日戊午. 晴. 釜山許乃萬送吿目……

 		 
 	오른쪽 화살표	 
 	
一盃 懷不自平 不出 午後右水使接供

公間失火盡焚 是夕 文村公來自富饒

持趙琮簡 則趙玎 四月初一日棄世云

可痛悼 可痛悼 虞候 祭厲神于前峯

五日辛未 晴 是曉行厲祭 早朝食出坐

會寧萬戶敎書肅拜後 諸將會禮 因以入坐

慰勞盃四行 慶尙水使行酒幾半 使

之角力 則樂安林季亨爲魁 夜深使

之歡躍者 非自爲樂也 只使久苦將士 暢

申勞困之計也

六日壬申 朝陰 晩作大雨 慰滿農望

喜幸不可言 雨前射帿五六巡 雨勢

終夜不止 初昏銃筒炭庫 火出盡燒

是監官輩 不謹新捧炭不考宿火 致

有此患 可歎可歎 【蔚與金大福同舟出去 雨勢大作 不知好去否 達夜坐慮坐慮】

七日癸酉 雨雨 晩晴霽 是日慮在蔚


	
行 未知好到否也 坐夜慮念之際 人有扣

門聲 折而問之 則乃李英男到來也

召入而從容話舊

八日甲戌 晴 朝與李英男話 晩出坐

慶水來見 射候十巡 氣甚不平

嘔吐再度 是日 聞靈山李中墳堀出云

夕莞入來 金孝誠亦來 庇仁縣監入來

九日乙亥 晴 氣甚不平 不出 與李英男

話西關事 初昏雨14)灑至曉 扶安戰船

出火 不至重燒 幸也

十日丙子 晴 以國忌不坐 氣亦不平

終日呻吟

十一日丁丑 晴 曉坐與李正話 食後出

庇仁縣監申景澄決後期之罪 杖二十 又

杖順天格軍監官趙銘罪 氣不平 早

入呻吟 巨濟․永登與李英男同宿

十二日戊寅 晴 李英男還歸 氣不平



 
14) 灑: 원문에는 이형자인 ‘洒’자로 되어 있으나 대표자인 ‘灑’자로 수정하였다.

 		 
 	오른쪽 화살표	 
 	
終日呻吟 金海府使馳報來到 則釜

山附賊金弼同告目亦來 秀吉雖無正

使․副使尙存 欲爲定和撤兵云

十三日己卯 晴 釜山15)許內隱萬告目來

到 則淸正賊 已於初十日 率其軍越

海 各陣倭 亦將撤去 釜山倭 則陪

天使渡海次仍留云 是日射帿九巡

十四日庚辰 晴 朝金海府使白士霖

馳報內 亦如內隱萬之告目 故令傳通

于順天府使處 使之次次通之 射

帿十巡 結城縣監孫安國出去

十五日辛巳 晴 曉行望

闕禮 右水使不來 食後出坐 聞閑山後

上峰可望見五島及對馬島云 故

單騎馳上見之 則果見五島與對馬

日晩還到小川邊 與助防將及巨濟



 
15) 許內隱萬: ‘許內隱萬’ 이름에 대해서는 명확하지 않다.  ≪李忠武公全書≫권 7에는 ‘許乃萬’으로 기록하고 있다. ≪李忠武公全書≫권 7의 기록은 다음과 같다. “二十二日戊午. 晴. 釜山許乃萬送吿目……” 


	
點心 日暮還陣寨 昏溫水沐浴而

宿 16)(夜)海月分明 微風不動

十六日壬午 晴 朝宋漢連兄弟 捉魚而

來 忠淸虞候․洪州判官․庇仁縣監․波

知島權管等來 右水使亦來見而歸

是夜多有雨證 三更始雨雨 【是夜思飮井花水 17)(■出他未及取)】

十七日癸未 雨雨終日 大洽農望 可占

有年 晩永登萬戶趙繼宗入

見 獨吟倚樓

十八日甲申 雨勢乍擧 而海霧不收 體

察使公事入來 晩慶水使來見 出坐

射帿 夕探候船入來 天只平安云而

進食減前云 悶泣悶泣 春節持衲襲來

十九日乙酉 晴 防踏聞其母喪 虞候假

將定送 射帿十巡 汗沾一身



 
16) (夜): ‘夜’자는 충무공에 의해서 지워진 글자이다.

17) (■出他未及取): ‘■出他未及取’자는 충무공에 의해서 지워진 글자이다.

 		 
 	오른쪽 화살표	 
 	
卄日丙戌 晴且無風 立柱于大廳前

晩出 熊川縣監金忠敏來見 告以絶

粮云 故租二斛帖下 蛇渡僉使還來

卄一日丁亥 晴 出坐 與虞候等射帿

卄二日戊子 晴 與忠淸虞候元裕男․左虞

候李夢龜․洪州朴崙等射帿 洪祐持狀啓 往于監司

卄三日己丑 陰而不雨 與忠虞候等射帿

十五巡 朝彌助項僉使張義賢 敎書

肅拜後 赴長興 【春節歸營 是夜二更 汗流無常 是夕新樓 蓋覆未畢】

卄四日庚寅 朝陰多有雨態 以國忌不坐 夕

出射帿十巡 釜山18)許內隱萬告目入來 左道

各陣倭已盡撤去 只留釜山云 上天使出來

新定出來之奇 卄二日到副使云 19)許內隱萬

處酒米十斗․鹽一斛送之 盡心探報云 昏

雨作 終夜如注 【朴玉․玉只․武才等 箭竹一百五十介始造 20)(■汗暫流)】



 
18, 19) 許內隱萬: ‘許內隱萬’ 이름에 대해서는 명확하지 않다.  ≪李忠武公全書≫권 7에는 ‘許乃萬’으로 기록하고 있다. ≪李忠武公全書≫권 7의 기록은 다음과 같다. “二十二日戊午. 晴. 釜山許乃萬送吿目……”

20) (■汗暫流): ‘■汗暫流’자는 충무공에 의해서 지워진 글자이다.

	
卄五日辛卯 雨雨 終夕獨坐樓上 懷思萬

端 讀東國史 【多有慨嘆之志也 武才等白蹄引鉅者千白蹄在者八百七十介】

卄六日壬辰 陰霧不收 南風大吹 晩出

坐 與忠淸虞候及虞候等 射帿之際

慶尙水使亦來 同射十巡 是昏日氣如蒸 汗流不止

卄七日癸巳 細雨 終日不止 忠淸虞候

左虞候來此 21)爭政圖 是昏亦如蒸鬱 汗沾一身

卄八日甲午 陰雨不霽 聞全羅監司罷還

云 淸正還到釜山云 皆未可信

卄九日乙未 陰雨終夕 以氷母忌不坐 固

城․巨濟來見而歸

卅日丙申 陰 朝郭彦壽入來 首台

及上將四宰․鄭判府事․尹知事自新

趙士惕․申湜․南以恭簡來 晩



 
21) 爭政圖: 원문은 ‘爭政圖’로 되어 있으나 문맥상 ‘從’자가 빠진 것으로 보인다. ≪李忠武公全書≫권7에는 “爭從政圖”로 되어있다.

 		 
 	오른쪽 화살표	 
 	
往見右水伯 終日極歡而還

六月初一日丁酉 陰霖終日 晩忠淸

虞候及營虞候與朴崙 申景澄等

召來酒談 尹連往其浦云 故道陽

場太種不足 則金德祿處太種

取去事帖送 南海到任狀來呈

初二日戊戌 雨勢不止 朝虞候往防

踏 庇仁倅申景澄出去 是日皮裙造下

晩出坐 射帿十巡 裁簡送營

三日己亥 陰 朝薺浦萬戶成天裕

肅拜 金良看載農牛出去 【曉夢小兒

生纔五六朔 親抱還投】 金甲島來見

四日庚子 晴 食後出坐 則加里浦․臨淄․木浦

․南桃․忠淸虞候及洪州判官等來 射帿


	
七巡 右水使來 更書畫 射帿十二巡

醉罷

五日辛丑 陰 朝朴玉 武才 玉只等造帿箭

一百五十介納 出坐 射帿十巡 【慶右監司軍官書簡持來 則方伯以婚事上去】

六日壬寅 晴 四道諸將取合射帿 饋

以酒食 且合射22)(候)而爭勝負23)(極■)

而罷

七日癸卯 朝陰晩晴 晩出 與忠淸虞候等 射帿

十餘巡 【是日倭鳥銃給價】

八日甲辰 晴 早出 射帿十五巡 【南桃萬戶․本浦房人突入 許家妬爭云】

九日乙巳 晴 早出 與忠淸虞候․唐津

萬戶․呂島․鹿島等 射帿之際 慶

尙水使來 共射帿卄巡 慶水善中 是

早奴金伊往營 玉只亦往 是昏極熱 汗流無常

初十日丙午 雨雨 終日如注 午釜山告目來



 
22) (候): ‘候’자는 충무공에 의해서 지워진 글자이다.

23) (極■): ‘極■’자는 충무공에 의해서 지워진 글자이다.

 		 
 	오른쪽 화살표	 
 	
呈 則平義智 初九日早朝 入歸對馬島云

十一日丁未 雨雨 晩晴霽 射帿十巡

十二日戊申 晴 暑炎如蒸 招忠淸虞

候等 射帿十五巡 南海倅簡來

十三日己酉 晴而極熱 慶尙水使

佩酒來 射帿五巡 慶水極中

金大福居首

十四日庚戌 晴 早出 射帿十五巡

朝薈與壽元同到 聞天只平安

十五日辛亥 晴 曉行望闕禮 右

水使․加里浦․羅州判官等病頉 晩出

坐 招忠淸虞候․助防將金浣等諸

將 射帿十五巡 【是早 釜山24)許內隱萬來傳倭情 給粮還送】

十六日壬子 晴 晩慶尙水使來話

出坐射帿十巡 夕金鵬萬․裵承鍊



 
24) 許內隱萬: ‘許內隱萬’ 이름에 대해서는 명확하지 않다.  ≪李忠武公全書≫권 7에는 ‘許乃萬’으로 기록하고 있다. ≪李忠武公全書≫권 7의 기록은 다음과 같다. “二十二日戊午. 晴. 釜山許乃萬送吿目……” 

	
等 貿席到陣

十七日癸丑 晴 晩右水使來 射帿十

五巡而罷 水使不飮 【忠淸以其父忌 告歸巨網浦】

十八日甲寅 晴 晩出 射帿十五巡

十九日乙卯 晴 體察使了公事成送 晩

出坐 射帿十五巡 【因李渫聞黃廷祿無狀之言 鉢浦牟田所出二十六石云】

卄日丙辰 晴 昨朝曲浦權管蔣後

琓肅拜後 平山浦萬戶以趁未到陣

推責時 答以不限日 故退在五十餘日

云 其駭怪莫甚 決三十杖 當日

午 南海倅入來肅拜後 話而射

帿 忠淸虞候亦來 十五巡 後入內與朴

南海細話 向夜而罷 任達英亦入

來 則貿牛件記及濟牧簡來

二十一日丁巳 以明日忌不坐 朝招南海



 		
 		 
 	오른쪽 화살표	 
 	
同早飯 而南海 則往慶尙水使處

夕還來話

二十二日戊午 晴 以祖母忌不坐 與南

海終日話

二十三日己未 自四更雨雨終日 與南海話 晩

南海往慶尙水使處 招助防將及忠淸

虞候․呂島․蛇渡等 饋以南海酒肉 昆

陽郡守李克一亦來見 夕南海倅 自

慶尙水使處來 醉不省人事 河東亦來 還送本縣

二十四日初伏庚申 晴 早出 與忠淸虞候 射

帿十五巡 慶尙水使亦來共 南

海歸其縣 降倭也汝文等 請殺其類信是

老云 故命殺之 南原金䡏 以軍粮

無糆憑考次到此


	오른쪽 화살표	 
 	
二十五日辛酉 晴 早出 公事題送後 25)(射)

助防將及忠淸虞候․臨淄僉使․木浦

萬戶․馬梁僉使․鹿島萬戶․唐

浦萬戶․會寧浦萬戶․波知島等來

鐵箭五巡 片箭三巡 帿五巡 南原

金䡏告歸 【是昏極熱流汗】

二十六日壬戌 大風 暫雨雨 晩出坐 射鐵及

片各五巡 以倭人亂汝文等所告 耳匠

妻決杖 是午兒馬二匹 落四下

二十七日癸亥 晴 出坐 與金助防․忠淸

虞候․加里浦․唐津浦․安骨浦等射鐵

五 片三巡 帿七巡 是夕囚宋逑

二十八日甲子 晴 以明廟國忌不坐 朝固

城縣令馳報內 巡察之行 昨已到泗川

縣云 則今日當到所非浦 【壽元出歸】



 
25) (射): ‘射’자는 충무공에 의해서 지워진 글자이다.

 		 
 	오른쪽 화살표	 
 	
二十九日乙丑 朝陰晩晴 周旋受去 晩出坐 公事後



與助防將․忠淸虞候․羅州通判 射

鐵․片帿幷十八巡 暑炎如蒸 【初更流汗如注

南海倅簡來 也汝文歸】

七月初一日丙寅 晴 以

仁廟國忌不坐 慶尙右巡使到陣 而是日

則不爲相見 其軍官羅浤 以其將傳

語事來此

初二日丁卯 晴 早食後 往慶尙營

陣 與巡使共話 移時 上坐新亭

射帿 分邊 則慶尙巡使負者 百六十

二畵 終日極歡 燭火而還

初三日戊辰 晴 早食後 巡使與都

事到此營 射帿 巡使邊 又負者

九十六分 夜深還歸 【朝體察使公事】來


	
四日己巳 晴 早食後 往慶營 與巡使

相會話 有頃下船 同坐出浦口 諸船

外列 終日話論 到仙岩前洋

解纜分去 望見相揖 因與

右水伯․慶水使同船入來

五日庚午 晴 晩出射帿 忠淸虞

候亦來共

六日辛未 晴 早出 各處公事題分 暮

巨濟․熊川․三千來見 李鯤變簡亦來

辭中多有立石之非 可笑

七日壬申 晴 慶尙水使及右水使 與諸

將幷到 暫設射三貫 終日不雨 26)(話夕)弓

匠智伊及春卜 夕歸營

八日癸酉 晴 與忠淸虞候 射帿十巡

體察使祕密標驗受去云



 
26) (話夕): ‘話夕’자는 충무공에 의해서 지워진 글자이다.

 		 
 	오른쪽 화살표	 
 	
九日甲戌 晴 朝體察前各項公事成

貼 李田受去 晩慶尙水使到此 多言

通信 所騎船風席難備 欲爲貸用

之意 見於言語 朴自邦 以引水竹

及赴京求請扇子竹借伐事 送于南

海 午後射帿十巡

十日乙亥 晴 曉夢有人射遠矢 有人

蹴破笠子 自占之曰 射遠者 賊徒遠遁

蹴破笠者 笠上頭而見蹴 是賊之魁首

爲倭盡勦之占也 晩體察傳令內

黃僉知 今爲天使跟隨上使 權滉爲

副使 近日渡海 所騎船三隻整齊

回泊于釜山云 慶尙虞候到此 白紋席

一百五十葉貸去 忠淸虞候․蛇梁萬


	
戶․知世浦萬戶․玉浦萬戶․洪州判官․

前赤島萬戶高汝友等來見 慶水

使馳報 春原島 倭船一隻到泊云 故

諸將定送 使之搜探事 傳令

十一日丙子 晴 朝體察了通文船事公事

成貼出送 晩慶水使來 議渡海格

軍․跟隨渡海粮 二十三石改舂

二十一石 則二石一斗縮 出坐親見

射三貫

十二日丁丑 晴 曉雨暫27)灑 卽止立虹

移時 晩慶尙虞候李義得來貸

草芚十五番 釜山載送軍粮白米

二十石․中米四十石 差使員邊翼

星․水使軍官鄭存極受去 助防將

來 忠淸虞候亦來射帿 同年南



 
27) 灑: 원문에는 이형자인 ‘洒’자로 되어 있으나 대표자인 ‘灑’자로 수정하였다.

 		 
 	오른쪽 화살표	 
 	
致溫亦來

十三日戊寅 晴 跟隨陪臣所騎船三隻

整齊 巳時發送 晩射帿十三巡 昏

降倭等多張優戱 爲將者不可坐視 而歸附之

倭懇欲庭戱 故不禁也

十四日己卯 朝雨28)灑 是亦旣望也 夕固城縣令

趙凝道來話

十五日庚辰 曉雨29)灑 未能行望賀 晩快晴

慶尙右水使․全羅右水使幷會 射帿而罷

十六日辛巳 曉雨晩晴 造立北退三間 是日

忠淸․洪州格軍 新平居私奴旕卜逃亡 被

捉囚禁行刑梟示 泗川․河東兩倅來

晩射三貫 是昏海月極皓 獨倚樓

上 二更就寢

十七日壬午 曉雨30)灑卽止 忠淸鴻山大賊



 
28), 29), 30) 灑: 원문에는 이형자인 ‘洒’자로 되어 있으나 대표자인 ‘灑’자로 수정하였다.

	
31)竊發 鴻山倅尹英賢被捉 舒川郡守

朴振國亦被率云 外寇未滅 內賊如是

極可駭 極可駭 南致溫及固城․泗川出歸

十八日癸未 晴 各處公事題分 忠淸

虞候及洪州判剌 聞忠淸賊事

來稟 夕聞降倭戀隱己․32)沙耳․汝文

等 兇謀欲害南汝文

十九日甲申 晴而大風終日 南汝文

斬戀己․沙耳․汝文等 右水使來見

而歸 慶尙虞候李義得及忠淸

虞候 多慶浦萬戶尹承男來

二十日乙酉 晴 慶水來見 營探

船入來 知天只平安 喜幸喜幸 因審

忠淸土寇 爲李時發炮手所中

卽斃云 多幸多幸



 
31) 竊 : 원문에는 이형자인 ‘窃’자로 되어 있으나 대표자인 ‘竊’자로 수정하였다.

32) 沙 : ≪李忠武公全書≫권7에는 汝로 되어 있다. 

 		 
 	오른쪽 화살표	 
 	
卄一日丙戌 晴 晩出坐 巨濟及羅州 洪

州判官與玉浦․熊川․唐津浦亦來

玉浦無造船粮云 故體相軍粮二斛

熊川․唐津浦 則幷給造船鐵十五

斤 是日 豚薈杖房子壽云 故捉豚

下庭論敎 二更汗汗 以通信使請豹皮持

來 送船本營

卄二日丁亥 晴而大風 終日不出 獨坐

樓上 奴孝代 彭壽出歸 乘興陽粮船 夕

順天官吏文狀內 忠淸土寇 發於鴻山

境被斬云 而洪州等三邑 見圍僅免

可駭可駭 三更雨大作 樂安交遞船入來

卄三日戊子 大雨 巳時 晴而或霏 晩

洪州判官朴崙告歸而出

卄四日己丑 晴 顯德王后國忌 是日往井改

鑿 慶水亦到 巨濟․金甲․多慶追至


	
泉脈 深入源長 點後還到 射三貫 昏

33)郭彦水持豹皮入來 是夜心煩不寐

人靜坐臥 向夜而寢

二十五日庚寅 晴 朝工在獵計數角十令

入庫 豹皮及花席 送于通信處

二十六日辛卯 晴 李荃自體相處來 持標

驗三部 一送于慶水 一送于全右水使處 金吾羅

將 拿尹承男34)(事)來

二十七日壬辰 晴 晩往馳射場 修路事

敎鹿島 京奴得痛 多慶萬戶尹承男拿去

二十八日癸巳 晴 奴武鶴․武花․朴壽每․

于老․音金等 二十六日到此 今日還歸 與忠

淸虞候同射三貫 鐵三十六分 片六十分

帿二十六分 合一百二十三分 京奴重痛云 多慮

多慮 牙鄕秋夕祭物出送時 簡于洪․尹․李四

處 二更夢中流汗

二十九日甲午 晴 慶水使及虞候來見

忠淸虞候幷到 射三貫而余所射



 
33) 郭彦水 : 郭言守와 혼용되고 있다. ≪李忠武公全書≫권7에는 ‘郭言守’로 기록되고 있다.  

34) (事) : ’事’자는 충무공에 의해서 지워진 글자이다.

 		 
 	오른쪽 화살표	 
 	
弓 高佐筋浮 卽令改修 體相設場關

到付 【夕聞卜家守直兒 盡偸其家雜物逃出云】

三十日乙未 晴 曉葛沒入來 夜夢

與領台同話從容 朝李珍還營 春花

等亦還歸 金大仁以禫祭云受由歸

晩助防將來 射三貫 夕探船入來

知天只平安 有旨二道下來 戰

馬及葂馬亦入來 智伊武才幷到

八月初一日丙申 晴 曉 行望

闕禮 忠淸虞候․金甲․木浦․蛇渡․鹿島來

行 晩波知島權管宋世應出歸 午

後往射場馳馬 暮還 釜山去郭彦

水還來 傳信使之答簡 【昏多有雨徵 故以備未雨前事敎之】

初二日丁酉 朝雨勢大作 使智伊等新弓張

弛 晩狂風大起 雨脚如麻 大廳樓

	
掛風遮飛觴 房樓風遮 一時兩風

遮碎破片片可嘆

初三日戊戌 晴 或35)灑雨 使智伊張新

弓 助防將 ․ 忠淸虞候來見 因而

射貫 豚輩射六兩弓 是晩令

宋希立豚․等 錄名黃得中․金應

謙許通公帖成給 初更雨作 四更止

初四日己亥 晴而東風大吹 薈與葂․

莞等 以夫人辰日獻盃事出去 鄭愃

亦出去 鄭思立受由而去 36)(晩)坐樓 目

送兒等 不覺觸傷 晩出大廳 射帿37)(之際)數

巡 甚不平 停射入內 則身如凍龜

卽厚衣發汗 暮慶水到來 問病

而去 夜痛倍晝 呻吟過夜

初五日庚子 晴 氣不平 不出坐 38)(李義得)加里浦



 
35) 灑: 원문에는 이형자인 ‘洒’자로 되어 있으나 대표자인 ‘灑’자로 수정하였다.

36) (晩): ‘晩’자는 충무공에 의해서 지워진 글자이다.

37) (之際): ‘之際’자는 충무공에 의해서 지워진 글자이다.

38) (李義得): ‘李義得’자는 충무공에 의해서 지워진 글자이다.

 		 
 	오른쪽 화살표	 
 	
來見

初六日辛丑 陰而不雨 朝金助防將及忠淸

虞候․慶尙虞候等來39)(見)問病 唐浦萬

戶以其母病重來告 慶水及右水使等

來見 裵防將入來 日暮罷歸 夜雨大作

初七日壬寅 雨雨晩晴 氣不平 不坐 書

京簡 是夜汗沾兩衣

初八日癸卯 陰而不雨 朴淡同上京 送婚

需于徐承旨處 晩姜熙老到此

南海病勢漸歇云 與之向夜話 宜

能生麻百卄斤來納

九日甲辰 陰而不雨 朝捧守仁生麻

三百卅斤 河東改擣紙擣鍊二十卷

注紙卅二卷 狀40)紙卅一卷 令金應

41)謙․郭彦水等授送 馬梁僉使

金應璜居下出去 晩出坐 公事題

分 射帿十巡 氣甚不平 【夜二更至汗流】



 
39) (見): ‘見’자는 충무공에 의해서 지워진 글자이다.

40) 紙: 원문에는 이형자인 ‘帋’자로 되어 있으나 대표자인 ‘紙’자로 수정하였다.

41) 郭彦水: 郭言守와 혼용되고 있다. ≪李忠武公全書≫권7에는 ‘郭言守’로 기록되고 있다. 

	
初十日乙巳 晴 朝忠淸虞候問病來 因與

助防將同朝飯 朝宋漢連生麻四十

斤造網次給送 氣甚不平 移時臥

枕 晩兩助防及忠淸虞候 招致

而作床花同之 夕體相所送公

事成貼 昏月色如練 客懷萬

端 寢不能寐 二更入房

十一日丙午 晴 東大風 朝體相前各項公事

成貼出送 與裴助防同朝飯 晩與

之同到射場 觀馳馬 暮還營

初更 巨濟馳報內 倭賊一船 自登

山由入松未浦 二更又報 阿自浦移泊

整船出送之際 又報曰 見乃梁踰

越云 故伏兵將推捉

十二日丁未 晴而東風大吹 向東



 		
 		 
 	오른쪽 화살표	 
 	
之船 絶不得來往久 未聞

天只平否 悶極悶極 右水使來見 【汗濕兩衣】

十三日戊申 晴陰 東風大吹 與忠淸虞候

射帿 【是夜 汗流沾背 朝聞禹杖死云 送喪物若干】

十四日己酉 陰而大風 東風連吹 禾穀損傷

云 裵助防將及忠淸虞候共破談 不汗

十五日庚戌 曉雨雨 停望禮 晩右水使․慶

水使及兩助防 與忠虞候․慶尙虞候․加里浦

平山浦等十九諸將會話 雨勢終

日不止 初更後南風 雨大至 四更至三度流汗

十六日辛亥 乍晴而南風大吹 42)姜姬老

歸南海 氣甚不平 終日臥吟 夕體察

到晉城文到來 新霽月極明 寢不能

寐 二更臥看細雨 又作移時止 【汗流】

十七日壬子 晴陰相雜 或晴或雨 慶尙



 
42) 姜姬老 : 姜熙老의 오류로 보인다. ≪李忠武公全書≫권78 “十六日辛亥. 晴. 南風大吹, 姜熙老歸南海.”에 姜熙老라고 기록되어 있다.

	
水使來見 忠淸虞候 巨濟幷來見 是日

東風不止 體相前探人出送

十八日癸丑 或晴或雨 三更赦文差使員

求禮縣監入來 流汗無常

十九日甲寅 或陰或晴 曉與右水使諸將

赦文肅拜 因與同朝飯 求禮告歸 宋義連自

營入來 持蔚簡 則

天只向寧云 爲幸爲幸 晩巨濟 金甲到此話

初更三更至汗沾 昏報耳匠玉只壓材重傷

卄日乙卯 東風大吹 曉戰船材木曳下次

右道軍三百名 慶尙道一百名 忠淸道三百

名 左道三百九十名 宋希立領去 晩

朝․菶․荄․薈․葂․莞 與崔大晟․尹

德種․鄭愃等入來

卄一日丙辰 晴 食後往射亭 令豚輩

射習 且馳射 裵助防․金助防與忠淸

虞候並到 同點心 暮還



 		
 		 
 	오른쪽 화살표	 
 	
卄二日丁巳 晴 外祖母忌 不出 慶水使

來見

卄三日戊午 晴 往見射場 慶尙水使

亦來同

卄四日己未 晴

卄五日庚申 晴 右水使․慶水使 來

見而歸

卄六日辛酉 晴 曉發船到泗川

留宿 與忠淸虞候 終日話別

卄七日壬戌 晴 早發行到泗川 點心

後 因向晉城 謁體相前 終日論話

暮還牧使處宿 金應瑞亦到 卽還 【是昏李用濟入來 持逆黨簡】

卄八日癸亥 晴 早朝 進體相前 稟

言終日 初更後 還到牧使處


 	
與牧使向夜話罷 靑生亦到

卄九日甲子 晴 早發到泗川 朝飯後

因到船所 固城亦到 三千及李鯤變

佩酒追到 向夜同話 宿43)(望底)仇羅梁

閏八月初一日乙丑 晴 日食 早朝到于飛望底

與李鯤變等同朝飯 相別 暮到陣

中 則右水使 慶水使出待 而右水使相

面話

二日丙寅 晴 朝諸將來見 晩慶水

使 與右水使來話 與慶水使往射廳

三日丁卯 晴

四日戊辰 雨雨 【是夜二更流汗】

五日己巳 晴 往射廳 觀兒輩馳

射 河千壽往體相前



 
43) (望底) : ‘望底’자는 충무공에 의해서 지워진 글자이다.

 		 
 	오른쪽 화살표	 
 	
六日庚午 晴 朝食後 與慶水及右水

往射廳 觀馳射 暮還 防踏僉使到陣 【是夜暫流汗】

七日辛未 晴 朝牙山奴子向是入來

則秋牟所出四十三石 春牟三十五

石 魚米全十二石四斗 又七石十斗

又四石 是晩出坐 所志題分

八日壬申 晴 食後往射廳 觀馳射

光陽 固城以試官入來 河千壽

至自晉州 牙兵林廷老受由出去

是夜發汗

九日癸酉 晴 朝光陽倅 行

敎書肅拜 菶․薈及金大福 官敎肅

拜 因而與之語 是夕右水使․慶水使

來話

十日甲戌 晴 是曉開場 晩葂所射

	
俱五十五步 菶所射俱三十五步 荄

所射俱三十步 薈所射俱三十五步

莞所射二十五步云 陳武晟所射俱

五十五步 入格 昏右水使․慶水使․

裵助防同來 二更罷歸

十一日乙亥 晴 以體相侍候事 發行

到唐浦 初更體相探人來到 則十四

日發行云

十二日丙子 晴 終日促櫓 二更到

天只前 則白髮依依 見我驚起 氣息

奄奄 難保朝夕 含淚相持 達夜

慰悅 以寬其情

十三日丁丑 晴 朝食侍側而進 則多

有喜悅之色 晩告辭到營 酉



 		
 		 
 	오른쪽 화살표	 
 	
時乘小船 促櫓終夜

十四日戊寅 晴 曉到豆恥 則體相

與副使 昨已到宿云 追及點處

得逢召村察訪 早到光陽縣 所

經一境 蓬蒿滿目 慘不忍見 姑除

戰船之整 以舒軍民之懸

十五日己卯 晴 早發到順天 體相一

行入府 故余則宿于鄭思竣家

巡使亦與之話 夕聞豚輩之參試

十六日庚辰 晴 是日留之

十七日辛巳 晴 晩向樂安 至郡則

李好問 李智男等來見 陳弊瘼

專屬舟師

十八日壬午 晴 早發到陽江驛 從事官金涌上京


	
點心後 上山城望遠 指點各浦

及諸島 因向興陽 暮到其縣 宿

于鄕所廳 昏李至和 勢其物

抱琴來 英亦來見 終夜話

十九日癸未 晴 發鹿島 路審見

道陽屯田 體相多有喜色 到宿

卄日甲申 晴 早發乘船 與體相及

副使同坐 談兵終日 晩到白沙汀

點後因到興府 余則宿衙東

軒 金應男來見

卄一日乙酉 晴 留宿 丁景達來見

卄二日丙戌 晴 晩投44)(康津縣宿)兵營 與元

相見 向45)(夜話)平甲

卄三日丁亥 晴 二十四日 吾與副使同往加里

浦 則右虞候李廷忠亦先到 同上



 
44) (康津縣宿) : ‘康津縣宿’자는 충무공에 의해서 지워진 글자이다.

45) (夜話) : ‘夜話’자는 충무공에 의해서 지워진 글자이다.

 		 
 	오른쪽 화살표	 
 	
南望 則左右賊路諸島 歷歷可數

眞一道要衝之地 而勢極孤危 不

得已 移合梨津 【到兵營 元公行兇不錄】

卄五日己丑 早發到梨津 點後仍

到海南之路 中間金景祿佩酒來

見 不覺日暮 擧火行行 二更到縣

卄六日庚寅 晴 早發到右水營 余則宿

太平亭 與虞候話

卄七日辛卯 晴 體相自珍島入營

卄八日壬辰 晴小雨 改正行

卄九日癸巳 小雨 早朝行到男女驛 點心

後到海南縣 蘇國進 送于本營

九月初一日甲午 暫46)灑雨 曉行望

闕禮 早發到石梯院 點後二更 到



 
46) 灑 : 원문에는 이형자인 ‘洒’자로 되어 있으나 대표자인 ‘灑’자로 수정하였다.

	
靈岩 宿于鄕舍堂 趙正郞彭

年來見 崔淑男亦來見

初二日乙未 晴 留靈岩

三日丙申 晴 朝發到羅州新院

點後判官招問州事 暮到羅

州別館 奴億萬來謁于新院

四日丁酉 晴 留羅州 昏牧使佩

酒而勸 一秋亦持盃 是朝與體相謁

聖

五日戊戌 晴 留羅州

六日己亥 晴 先往47)(事)務安事 告

體相登途 到古莫院 點後

羅州監牧官羅德駿 追到

相見 言語之間 多有慷慨 故與

久談 暮到務安宿



 
47) (事) : ‘事’자는 충무공에 의해서 지워진 글자이다.

 		 
 	오른쪽 화살표	 
 	
七日庚子 晴 朝與羅監官及縣監

話 及民弊 移時鄭大淸入來

云 故請與坐話 晩發到多

慶浦 與靈光倅話 到二更

八日辛丑 晴 國忌 是曉早飯用肉 故

不食還出 朝食後 登途到監牧

處 牧官及靈光同在 入菊叢中

飮數盃 暮到東山院秣馬 促

馬到臨淄鎭 則李公獻女息

年八者 與其四寸之奴女水卿 同到入謁

思想公獻 不勝慘然也 水卿 乃李

琰家遺棄得養者也

九日壬寅 晴 早起 招僉使洪堅 問


	
備策 朝食後 上後城 審見形勢

還到東山院 點後 到咸平縣 路

逢韓汝璟 馬上難見 諭以入來 縣監以敬差官

延去云 金億昌亦同到咸平

十日癸卯 晴 氣困馬疲 留宿咸

平 朝食前 務安鄭大淸來

與之話 縣儒生亦多入陳弊瘼

夕都事入來 與之談話 二更罷出

十一日甲辰 晴 朝食後 往靈光

路逢辛慶德 暫話 到靈光

則主倅肅拜後 入來同話

歲山月亦來見 酒談向夜而罷

48)臥無可

十二日乙巳 風雨大作 晩出 登途



 
48) 臥無可 : ‘臥無可’는 충무공이 행 옆에 작은 글씨로 추가한 내용으로, 아래 행에서 정확한 위치를 알 수 없어 그대로 두었다. 

 		 
 	오른쪽 화살표	 
 	
十里許川邊 李光輔與韓汝

璟 佩酒來待 故下馬同話 而風

雨不止 安世凞亦到 暮到茂

長宿 女眞

十三日丙午 晴 李仲翼及李

光軸亦來同話 李仲翼多言

窘急 故脫衣及之 終日話

十四日丁未 晴 又留 49)女眞卄

十五日戊申 晴 體相行次到縣

入拜議策 50)女眞卅

十六日己酉 晴 體察一行 到高

敞 點後到長城宿



 
49) 女眞卄 : 정확한 의미를 알 수 없다. “卄”은 “共” 등 판독 이견이 있다.

50) 女眞卅 : 정확한 의미를 알 수 없다. “卅”은 “共” 등 판독 이견이 있다.

	
十七日庚戌 晴 體相與副使 往

51)立岩山城 吾獨到珍原縣

與主倅同話 從事官亦到

暮到衙中 兩姪女出坐 敍

久 還出小亭 與主倅及諸

姪 向夜同話

十八日辛亥 小雨 食後到光州

與主倅話 雨勢大作 三更月色

如晝 四更風雨大作 領台

十九日壬子 風雨大作 朝行迪來見 在珍原從

事官簡及尹侃․菶․荄問簡亦到 是朝

光牧來 同朝飯 因作酒不食而醉 入

光牧別室處 大醉終日 午綾城



 
51) 立巖山城 : ‘立’은 ‘笠’의 오류로 보인다. 笠巖山城은 전남 장성군 북하면에 있는 고려시대의 산성이다.

 		 
 	오른쪽 화살표	 
 	
入來 封庫 光牧 體相罷黜云 崔女貴之來宿

二十日癸丑 雨勢大作 朝各項色吏論

罪 晩見牧伯 登程之際 唐人二者 邀

話 故醉之以酒 出來終日雨下 未能遠行

到和順宿

二十一日甲寅 或晴或雨 早到綾城 上

最景樓 望見連珠山 主倅請酒 故

暫醉而罷

二十二日乙卯 晴 朝各項論罪 晩出到

李楊院 則海運判官先到 見我行

欲爲邀話 故與之論 暮到寶城

郡 氣甚困宿

二十三日丙辰 晴 留 以國忌不坐

二十四日丁巳 晴 早發 到宣兵使家


	
則宣病極重極危可慮 暮到樂安

宿

二十五日戊午 晴 色吏及宣仲立論

罪 到順天 與府伯醉話

二十六日己未 晴 以事留 夕府人爲設牛

酒請進固辭 而因主倅之懇 暫飮

而罷

二十七日庚申 晴 早發到覲

二十八日辛酉 晴 以南陽叔辰日 來營

二十九日壬戌 晴 食後出坐東軒 公事

成貼 終日坐衙

三十日癸亥 晴 朝反閱衣籠 二筩送于

古音川 一筩共留于營中 夕

宣諭官軍官申拆來 言犒士日

期



 		
 		 
 	오른쪽 화살표	 
 	
十月初一日甲子 雨而大風 曉行望

闕禮 食後往覲 路入愼司果寓所

大醉而歸

初二日乙丑 晴而大風 不能行船 靑魚船入來

三日丙寅 晴 曉回船陪天只 與一行上船 回

到本營 承歡終日 是亦幸也

興陽酒持來

四日丁卯 晴 食後 客舍東軒坐起 終

日公事 夕南海率其房人來到

五日戊辰 陰 南陽叔主大祭早招 故往

來 與南海話 多有雨徵 【順天宿石保倉】

六日己巳 風雨大至 是日不能設行 退

于翌日 晩興陽․順天入來

七日庚午 晴而溫和 早設

壽宴 終日極歡 多幸 【多幸 南海以其忌先歸】


	
八日辛未 晴 天只氣候平安 多幸

多幸 順天 相與別盃而送

九日壬申 晴 公事題送 終日侍

天只 明日入陣事 天只多有不平色

十日癸酉 晴 三更末到後房 四更頭

還來樓房 午時告出 未時乘船

從風掛席 終夜促櫓而行

十一日甲戌 晴



 		
 		 
 	오른쪽 화살표	 
 	
十月初九日 陳武晟載來

靑魚四千四百冬音


	
丙九月卄九日乙未 刈竹改計 則九十一浮 入內庫

	
丙申五月卄三日



上大竹卅介

次竹六十介 合一百五十介造納 朴玉․玉只․武才等受

中竹六十介



 		
 		 
 	오른쪽 화살표	 
 	
稧納物件內

油屯十丈 油紙二丈

挽章紙十丈

常紙十五卷

白紙二卷


