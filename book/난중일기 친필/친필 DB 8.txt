	
西南遠隔 每增悵痛 今見蘊姪

又見汝書 悲慟尤極 汝兄等不欲

還鄕耶 吾雖似粗喘 天將

疊到 求索煩多 未能一一應答

柰何柰何 汝在故土 何以爲度 須

速下來 爲可爲可 無可騎 則

薈處馬相議騎來 爲可

爲可 此書示于薈處可可 餘

不盡

八月 初六日 叔


	오른쪽 화살표	 
 	
李舜臣 諡忠武



省式罪疚病瞀 屛絶人事 尋常書尺

固已廢矣 況地隔千里 信問無憑 一念尙

係 只自哀感于中 料外伻來 伏承別紙

慰問 披復辭意 如獲面晤 慰浣當如何 且

審年 來

靜養益勝 欣聳尤不可勝喩 賻儀各

種 若是優助 感德良深 莫知所報 舜臣



 		
 		 
 	오른쪽 화살표	 
 	
冥頑苟延 歲改叫號天地 只自血泣

而已 葬山便近 情理粗愜 自此死▣

可以無恨矣 南望杳然 無由號訴 未

知此生 其有再逢於何時耶 思之哀悒萬

萬 病伏艱草不備 只祝

崇護 以副遠望 伏惟

尊照 荒迷不次

玄監役 座前



己酉正月 十三日 罪人 李舜臣 疏


李忠武公



玄持平 靜案 回納

上候康復 臣民之慶 忭祝何言 流離板蕩之餘 懷

仰政切 忽此伻來 承拜月初所出書 忙手披

讀 慰豁倍切于平昔 況滿紙辭意鄭重者

乎 新凉入郊 伏惟

靜中起居增重 區區慰釋 不知所喩 戚下

積苦兵間



 		
 		 
 	오른쪽 화살표	 
 	
國恩罔極 階陞正憲 感頌無地 竊想湖南

國家之保障 若無湖南 是無國家 是以

昨日進陣于閑山島 以爲遮遏海路之計耳

如此亂離之中 不忘舊誼 遠投慰問 兼

受各種之惠 無非陣中之貴物 深感

無已 未知何日掃除腥塵 極敍平昔遊從

之懷耶 臨紙徒切悒悒耳 餘極撓 胡

草 不備謝例



癸巳七月十六日 戚下 李舜臣 拜手


玄正郞宅 入納

井邑宰 上候狀



李忠武公 舜臣 汝諧德水人 嘉靖

乙巳生丙子武科統制 壬辰討倭賊

戊戌十一月 十九日 中流矢卒



簡紙五十帕 紅霞二鐥

炯臺三箇 藥脯 一



南下之後 聲問久阻 瞻詠之懷

倍切于中 白露成霜 黃花落

英 伏惟

靜養動止 神衛萬重 仰溸區區

之至 戚下 日事公務 無暇展眉

自憐柰何 莅此之後 卽欲探問



 		
 		 
 	오른쪽 화살표	 
 	
起居之節 而仕宦之人 東西奔遑 今纔

修候 還切愧歎耳 執事坐享淸福

必責以俗吏之例態 好呵好呵 卞從到衙屬

耳 聞便折簡 開緘 當慰浣也 道途不

遐 或屈高駕 以闖山積耶 掃榻仙

仙耳 餘萬 續候 姑不備 伏惟

尊下照 謹候狀

己丑菊月十九日 戚下 李舜臣拜手





∥父 貞

祖 百祿 生參奉

曾 琚 文兵議

高 孝祖 奉禮

外 卞守琳

妻 方守震

子 薈子 之白

僉正 之晳

䓲系之晳

正郞

葂 丁卯遇賊

死于牙山

之白系光織子弘毅

弘著

弘緖

弘健

弘猷

弘茂

之晳子光胤

光憲系弘猷

光震庶子弘樹

光輔子弘規

弘矩∥



 	
∥光宇

光冑子弘澤弘協

弘毅子萬祥

彦祥

弘著子鳳祥子漢弼

漢翊

弘緖子雲祥

斗祥





玄正郞 旅榻 卽納



久阻瞻悵 日間

旅候萬重傃傃 蕭寺遍觀

樂而忘返耶 山高去天不遠



 		
 		 
 	오른쪽 화살표	 
 	
水麗逢仙非久云 感則甚

矣 花柳之節 楓菊之辰

何者最好耶 如我俗吏

奔奔 役 役無路同賞 向譏

我無仙分者 眞確論也 好

呵 俄見朝紙 則長洞尹台

爲吏銓 幸也 餘撓不宣



卽戚下 舜臣頓


	
玄監役 旅榻 卽傳 ■■



下惠麻綿各三匹 壯白各三束 黃燭一雙

大斂二帖 乾首魚民魚各十尾 依到而黃

橘百枚 有送無來 或者卜重而然歟

地遠莫知故 祥書以及耳 乙酉忠武公手帖



朝書爲慰俄間

旅履安重 巡營聞

尊兄留鄙衙 有此書問

須卽字臨 以爲答送如何

餘在握敍 姑不宣



卽舜弟 拜



 		
 		 
 	오른쪽 화살표	 
 	
李忠武公



玄監役宅 回納

昨纔莅此 貴州不甚相遠 想或有嗣音

之道矣 際承先施之問 書出雖久 懷仰

益新 況審春和

靜養動止珍重者乎 戚弟 久在兵間

鬚髮盡白 異日相對 不辨前日之

某耳 昨日移陣于古今島 與順天之



 	
倭賊間百里而陣 其所憂慮之狀

何可盡 旣去辛卯 出宰沃州時 路至

仙庄 每想西湖月岳煙雲樹竹之

勝 未嘗不馳神 兵亂之中 不忘世

好之篤 專价書問 兼送各種 此皆陣

中之罕有情非在物 尊兄平昔學

力之功 今此可見深感而已 極撓草此



不宣謝例

戊戌二月十九日 戚弟 舜臣拜



 		
 		 
 	오른쪽 화살표	 
 	
李僉正薈 忠武公子 隆慶丁卯生



答別告疏上

薈稽顙再拜言 向於路中

親自枉哭 操文致奠 已極哀感 今又伏承

尉問 且蒙賻儀 兼受藥物之惠 哀感交至 頓覺平昔眷愛之情 薈冥頑不死

忍見時序 克賴士林之顧護 轝行無事利到 泣血摧腸 無以自抑 餘萬荒迷不

次不備 伏惟 疏上

玄 監役 座前

戊戌十二月 十三日 罪人 李薈 疏上



 	
昔我王考 出宰靈巖時聞 惟我先祖忠武

公遺墨 在於本郡玄氏家 請進奉玩 果是

先祖手澤也 公嘗與其先祖玄持平 爲道

義之交 加之以戚誼 有此往復筆翰也 於是

欽感追慕 別爲模本 以授玄氏 而謝焉 其眞

本藏帖于家 蓋其所以得之之由 自有異數存乎

其間神明所祐 乃我王考篤孝所致 其保護之責 孰

敢與焉哉 故傳到于今日也 嗚呼 不肖生於三百年



 		
 		 
 	오른쪽 화살표	 
 	
之後 奉玩先祖心畵 愀然如復見先祖 若夫論

其時事 則公爲

國家討倭 楯鼻磨墨之日 而辭氣安閒 情交該

備 其體物廣大之誠 無乎不在也 竊伏念我一門

傳守寶墨 莫京於此 與其藏之私家 不若藏諸

宗家之廟爲愈 故今乃奉納于宗家 俾本支子

孫 咸與永瞻 以廣夫瞻仰先祖之意云爾

崇禎五戊子春三月甲子 不肖十世孫 副護軍 奎大謹記


