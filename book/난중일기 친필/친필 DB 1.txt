	
壬辰五月初一日 舟師諸會前洋 是日 陰而不雨 南風大

吹 坐鎭海樓 招防踏僉使興陽倅鹿島萬戶 則皆

憤激忘身 可謂義士也


初二日 晴 兼三道巡邊使關及右水使關到 宋漢連

自南海還言曰 南海倅彌助項僉使 尙州浦曲浦平

山浦等 一聞聲息 輒已逃潰 使其軍器等物 盡散無餘云

可愕可愕 午時 乘船下海結陣 與諸將約束 則

皆有樂赴之志 而樂安則似有避意 可嘆 然自有軍

法 雖欲退避 其可得乎 夕 防踏疊入船三隻 回泊

前洋 備邊司三丈到付 昌平縣令到任公狀來呈

夕 軍號龍虎 伏兵則水山


初三日 細雨終朝 慶尙右水使答簡曉還 午後光陽興陽

	
招來 與語之間 皆發憤 以本道右水使 率舟師來共

之約 而防踏板屋 載疊入軍來 喜見右水使

來 遣軍官扣焉 則防踏船也 不勝愕然 有頃

鹿島萬戶請謁 招前問之 則右水使不來

賊勢暫近畿甸 不勝痛惋痛惋 若失期會 則

追悔無及 以是卽招中衛將約之 明曉發行

卽修啓

聞出送 是日呂島水軍黃玉千 聞賊聲 逃避于

其家 捕來斬首梟示



初四日 晴 質明發船 直到彌助項前洋 更爲約束

右斥候右部將中部將後部將等右邊 由入介伊

島搜討 其餘大將船 幷過平山曲浦尙州浦(次)彌助項

	

五月二十九日 晴 右水使不來 獨率諸將 曉發直

到露梁 則慶尙右水使來會約處 與之相議 問賊倭

所泊處 則賊徒今在泗川船倉云 故直指同處

則倭人已爲下陸 結陣峯上 泊列其船于峯下

拒戰急固 余督令諸將 一時馳突 射矢如雨 放各

樣銃筒 亂如風雷 賊徒畏退 逢箭者 不知幾百數

多斬倭頭 軍官羅大用中丸 余亦左肩上中丸 貫于

背 而不至重傷 射格之中丸者亦多 焚滅十三隻

退駐



六月初一日 晴 蛇梁後洋 結陣經夜

初二日 晴 朝發 直到唐浦前船倉 則賊倭二十餘

	
列泊 回擁相戰 大船一隻 大如我國板屋船 船上粧樓

高可二丈 閣上倭將 巍坐不動 以片箭及大中勝字銃

筒 如雨亂射 倭將中箭墜落 諸倭一時驚散 諸將卒一

時攢射 逢箭顚仆者 不知其數 盡殲無餘 俄而倭大

船二十餘隻 自釜山列海入來 望見我師 退奔入介島



初三日 晴 朝更勵諸將 挾攻介島 則已爲奔潰 四無餘

類 欲往固城等地 則兵勢孤弱 憤鬱之際 留

宿(水使領舟師懸帆)而來 將士無不踴躍 合兵約

束 (翌)宿于

初四日 晴 懸望右水使之來 徘徊顧望 日午右水

使領諸將 懸帆而來 一陣將士 無不踴躍 合

兵申明約束 宿鑿浦梁

初五日 朝發到固城唐項浦 則倭船一隻 大如板屋船

	
船上樓閣巍巍 所謂將者坐其上 中船十二隻小船二十隻

一時撞破 射矢如雨 逢箭者 不知其數 斬首倭將幷七級

餘倭下陸登走 然所餘甚少 軍聲大振

初六日 晴 探賊船 宿于同處

初七日 晴 朝發到永登前洋 聞賊船在栗浦

令伏兵船指之 則賊船五隻 先知我師 奔走

南大洋次 諸船一時追及 蛇渡僉使金浣 一隻

全捕 虞候 一隻全捕 鹿島萬戶鄭運 一隻

全捕 合計倭頭三十六級

初八日 晴 與右水使同議 留泊洋中

初九日 晴 直到天城․加德 則無一賊船 再三

	
搜見 旋師還唐浦經夜 未曉發船到彌助項前洋

與右水使話 罷則乃

初十日也 晴

	
四度八月二十四日 晴 朝食對于客舍東軒 丁

令公 卽移對于侵碧亭 右水伯 點心同對

丁助防亦共之 申時發船促櫓 到露梁後洋

下矴 三更乘月行船 到泗川毛思郞浦 東方

已曙 曉霧四塞 咫尺不辨

二十五日 晴 辰時霧卷 到三千前洋 平山浦

萬戶呈空狀 幾到唐浦 慶尙右水伯 繫

舟相話 申時泊于唐浦宿 夜三更 暫雨

二十六日 晴 行到見乃梁駐舡 與右水伯相話

順天亦到 夕 移舟到巨濟境角呼寺前洋宿

	
二十七日 晴 與嶺右水伯同議 移舟到巨濟漆乃島

熊川倅李宗仁來話 聞斬倭三十五級云

暮渡濟浦 西院浦 則夜已二更 宿 西風吹冷

客思不平 是夜 夢亦多亂

二十八日 晴 曉坐記夢 則初似兇而反吉 到加德

	
謹問

巡候若何 前日昇平之奉 迨幸萬萬


	
云云 日本居在海心 雖値嚴冬 風氣尙暖 (仍丁只着短袖)

(長衣無襞)爲白去等 今來兇賊 久留他境 不習風土 隆冬

寒苦(又)有艱難經度叱分不喩 兵粮已竭 勇力亦窮 乘此機

會 急擊勿失 再造 王室 (乃圖於今日)正在此時 (在公急急) 而(歲律已暮節序流易 一歲將窮 換歲

將迫 新正在邇 尙未勦滅) 一歲將(窮)換 尙未聞勦滅之奇 一

隅孤臣 (西)北望長痛 肝膽如裂 我國八方之中 唯此湖南

獲全萬幸 調兵運粮 皆由此道 廓淸恢復 亦由此 ■■ (方擧道策)

而本道監司 再赴勤 王 節度使 久留他(境)道 精御士

馬軍器軍粮盡歸於此(中) 至於鎭堡定防軍士 亦各分

半抄率 師老中途 飢寒幷臻 過半奔潰 雖或有未潰(者)

飢凍已極 死亡相繼 (加之而召募使下來 僅餘各官浦定方軍士)

巨邑則三百餘名 (大中小)强盛分卞 (■■)卜定督出(責罰隨及)

(守令等畏威出㤼) 一道搔動

	
加之而召募使下來 懲發餘軍 則各鎭浦分防 諸邑(軍)戍卒

亦抄其卜定之內 一道搔動 不知所爲 此道之保 亦難必矣 街路痛哭

是白在果 去九月有旨(下書)內 各官流亡軍士 侵及族隣者

一切蠲除 亦丁寧下書是白去等 (拯)解民倒懸(之苦) 無此爲急

是白乎矣 節段 大賊瀰滿各道 無辜蒼生 不知其幾十萬 盡

被毒害 宗社都城 亦未能保 言念及此 痛若焚割 去朔十名

軍赴防之邑 一聞族隣勿侵之令 翌朔入防者 僅及三四 昨日十名留

防者 今日未滿四五 不日之內 邊鎭一空 鎭將獨守空城 罔知

(所措)何爲 若仍循前規 則有違聖敎 遵奉下書 則禦敵無策

此間便宜 晝夜思度 論報體察使 回答內 一族之弊病民之甚

者 丁寧下敎 所當遵行之不暇是在果 所報內辭緣 亦爲有

理 於撫民禦敵 兩得其便事 回送是白置 各官良中 物故全

絶戶乙良 都目安徐 亦行移爲白乎齊 大槪本道段 分防軍士 非如

慶尙道例 左右水營 則三百卄餘名 各鎭浦 則或二百 或一百五十

	
餘名式分防爲白去等 其中久遠逃亡物故 未本定者 十居七八勢也

當身現存者收置 亦皆老殘 不合防戍 勢不得已 勿論一族 充

數立防爲白良置 多有稱頉呈訴 趁未到防者 或有名屬

括壯之中 彼此交侵 終不現點者 其間疾苦 有不可勝言 臣非

不知此弊 而大敵在前 防守太急 不可以(此弊)亘古之(弊)病 (有減於)減損

防禦乙仍于 循前督發 一充船格 一立守城 用此五度赴

敵 十四度勝戰 已經八朔爲白有齊 大抵藩屛一失 毒流心腹

此實已經之驗 臣愚妄計 先可因循前例 以固邊禦 稍稍

覈辨 以救軍民之苦 最是當今之急務是白沙余良 國家之於

湖南 猶齊之莒卽墨 正如全體廢疾者 僅護一肢(氣

脈不絶而已)之不救而許多軍馬 掃境而出

	
天朝大提督李汝松 領數十萬精

卒 討滅箕城․松都․漢陽三京之

賊 直下釜山 蕩掃無遺類而還



昭陽大荒落令月大吉

初一日(癸丑)

初二日(甲寅)


	
昭陽大荒落令月【乙卯】 初一日丙戌 雨雨終日 鉢浦呂島順天來

會 鉢浦鎭撫崔己 再犯軍律 罪行刑

初二日丁亥 晩晴 鹿島假將蛇渡興陽等船入來 樂安亦到

初三日戊子 晴 諸將准會 而寶城未及 東上房出坐 與順天․

樂安․光陽論約有時 是日嶺南移來 向化金浩乞 羅將

金水男等 置簿格軍八十餘名 告以逃去 多受賂物不捉來 故

潛遣軍官李鳳壽鄭思立等 搜捉七十餘名 分各船

浩乞金水男等 卽日行刑 自戌時 風雨大作 諸船艱難

救護

初四日己丑 晩晴 城東邊九把頹毁 出坐客舍東軒

酉時 雨勢大作 達夜不止 風亦甚惡 各船艱難救護

初五日庚寅 驚蟄故行纛祭 雨下如注 晩時霽 朝食

	
後 出中大廳 寶城守 冒夜由陸馳來 拿于庭 推

問其後期之罪 則巡察使都事等 以天兵支供差使

員 行到康津海南等官之招 是亦公事 只論代將與

都訓導色吏等 是夕 京友李彦亨餞別盃

初六日辛卯 朝陰晩晴 四更初吹 平明二吹三吹 放

船掛帆 午時 逆風暫至 暮到蛇梁宿

七日壬辰 晴 曉發直到見乃梁 右水使元平仲已先

至 與之相話 奇叔欽來見 李英男李汝恬亦來

初八日癸巳 晴 朝嶺南右水伯到船 極言全羅右水伯後

期之失 今刻先發云 余力止待之 約以今日日中當

到 午時 果然張帆來會 望見無不欣躍欣躍 至則所率

	
未滿四十隻 卽日申時發船 初更到溫川島 簡于本營

初九日甲午 初吹二吹 更觀日勢 則多有雨徵 故不發 大雨終日

仍留不發

初十日乙未 朝陰晩晴 卯時發船 直指熊川熊浦 則

賊船依舊列泊 再度誘引 曾㤼我師 乍出乍還 終

莫捕殲 痛憤痛憤 夜二更 還到永登後蘇秦

浦 入泊經夜 【乃丙申日】 朝順天探候船還 簡于本營

十一日丙申 陰 休兵仍留

十二日丁酉 朝陰晩晴 三道一時曉發 直抵熊川熊浦 則賊徒

如昨 進退誘引 竟不出海 兩度追逐 幷未捕滅

奈何奈何 痛憤痛憤 是夕都事移文虞候 則天將

	
所贈軍物卜定云 初更到漆川 則雨勢大作 竟

夜不止

十三日戊戌 雨雨如注 戌時雨止 以討議事 順天光陽防踏

招來話 鄭聃壽來見 弓箭匠大邦玉只等還歸

十四日己亥【曾祖忌】 晴 早朝營探候船來 朝食後 合三道約束

之際 嶺南水伯以病不會 獨與全羅左右諸將合約 但虞候肆

酒妄言 其爲無謂 何可盡說 於蘭萬戶鄭聃壽南

桃浦姜應彪亦如之 當此大賊討約之時 亂飮至此其爲

人物 尤不可形言也 不勝痛憤痛憤 夕罷 來結陣處 加

德僉使田應獜來見

十五日庚子 朝晴夕雨 日氣和暖 風亦不動 掛帿射之 順天

光陽來 共蛇梁萬戶【李汝恬】所非浦【李英男】永登【禹致績】亦來 是日巡使關來到

	
天朝又遣舟師 預知而處之 又有巡使營吏告目內

天兵二月初一日入京 賊倭盡殲云 暮元平仲令公來見

十六日辛丑晴 晩朝大風 聞鄭相爲謝恩使赴京云

故路費單字 付送于鄭元明處 持傳其(使)行次事

敎送矣 午後 右水伯來見 同飯而去 順天防踏

亦來見 夜二更 愼環與金大福來 賚持傳書

敎書二道及副察使關字 因聞天兵直擣松都

今月初六日 當陷京城之賊

十七日壬寅 陰而不雨 終日東風【曉霽】 李英男 許廷誾 鄭聃

壽 姜應彪等來見 午後 往見右水伯 又見新珍島

成彦吉 與右水伯 同到嶺南水伯船 聞宣傳官

賫宥旨來 暮還之際 路聞宣傳來 促

	
櫓還陣時 逢宣傳

表信 迎入船 承受宥旨 則急赴歸路 截殺逃遁

之賊事 卽修給祗受宥

旨 夜已四更矣

十八日癸卯 晴 早朝行軍 到熊川 賊勢如

前 蛇渡僉使 伏兵將差定 領呂島萬戶 鹿島

假將 左右別都將 左右突擊將 光陽二船 興陽

代將 防踏二船等 伏于松島 使諸船誘引 則

賊船十餘隻 蹤後而出 慶尙伏兵五隻 輕發追

逐之際 伏船突入回擁 多數放射 倭人不知其數致

死 一級斬首 賊徒大挫 終不追後 日未暮 領諸船 到

	
院浦汲水 乘昏還到永登後洋 經夜沙火郞陣

十九日甲辰 晴 西風大作 不能放船 因留不發 送筆墨

于南海 夕南海來謝 高汝友 李孝可亦來見 因陣沙火郞

二十日乙巳 晴 曉發船 東風暫至 (自午)與賊交鋒 則大風輒發 各船自相

觸破 幾不能制船 卽令角立 招搖止戰 諸幸賴 不至

重傷 然興陽一隻․防踏一隻․順天一隻․營一隻衝破 日未

暮 到蘇秦浦 汲水經夜 是日鹿群走東西 順天捉一獐送來

二十一日丙午 陰而大風 李英男李汝恬來見 右水伯元令

公 順天․光陽亦來見 夕雨作 三更雨止

二十二日丁未 曉雲暗 東風大吹 然討賊事急 發行到沙火

郞待風 風似歇 促行到熊川 兩僧將及成義兵 送于濟浦 欲

將下陸之形 右道諸將船 擇不實送于東邊 亦將下陸之

	
狀 倭賊奔遑之際 合戰船直衝 則賊勢分力弱 幾

爲殲盡 而鉢浦二船 加里浦二船 不令突入 觸掛

淺陜 爲賊所乘 其爲痛憤 憤膽如裂如裂 有頃珍島

上船 爲賊所擁 幾不能救 而虞候直入救出 慶

尙左衛將及右部將 視而不見 終不回救 其爲無謂

不可言 痛憤痛憤 以是詰於水伯 可嘆 今日之憤

何可盡說 皆慶尙水伯之致也 張帆還到蘇

秦浦宿 牙山蕾芬簡 來于熊川戰所 天只簡亦來

二十三日戊申 陰而不雨 朝右水伯來見 食後元水

使來 順天光陽加德防踏亦來 早朝 所非浦

永登臥梁等來見 元水使 則其爲兇險 無狀

兇險無狀 崔天寶自陽花下來 細傳唐兵之奇 兼傳調度御史簡與公事 卽日夜還

歸

	
二十四日己酉 晴 曉牙溫簡及家書幷修送 朝發行

到永登前洋 雨勢大作 勢不能直抵 回棹而

還漆川梁 雨止 與右水伯李令公順天․加里浦․成珍島

蕩花穩話 初更造船器俱入送事 牌字及興陽

關字成送 粮九十升 貿雌髥而送

二十五日庚戌 晴 風勢不順 因留漆川梁

二十六日辛亥 大風終日留

二十七日壬子 晴而大風 與右水伯李令公會話

二十八日癸丑 晴且無風 曉發 到加德 則熊川之賊擁縮

略無出抗之計 我船直向金海江下端禿沙伊項 而右

部報變 則諸船張帆直指 回擁小島 則慶尙水使軍官

及加德僉使伺候船幷二隻 出沒島嶼 其情態荒唐 故

	
縛來送于嶺南水使 則水使大怒 其本意皆在送軍官

搜得漁採人首故也 初更 豚兒苒來 宿于沙火郞

二十九日甲寅 陰 慮有風惡 移舟漆川梁 右水伯李令

公來見 順天光陽亦來 嶺南水伯來見

三十日乙卯 終日雨雨 縮坐篷下

二月初一日丙辰 乍晴而夕雨 防踏僉使來 順天

則以病未能來

初二日丁巳 雨雨終日 縮坐篷下 百念攻中 懷思煩

亂 招李應華 與語移時 因送順天船 審病勢

云 李英男․李汝恬來 因聞元令公非理 深加嘆

恨而已 李英男置倭小刀而去【因李英男聞 康津二人生還 爲固城所捉 納招而去云】

初三日戊午 朝雨 今日乃踏靑 而兇賊不退 擁兵浮海

	
未聞唐兵之入京否也 爲悶可言 爲悶可言 終日雨雨

四日己未 始晴 右水伯李令公來 終日話 元令公亦來 順天

以病重痛云 【聞天將李汝松 聞北路之賊 踰雪寒嶺云 到松京還歸 西關事奇到 不勝痛悶】

五日庚申 晴 風色甚惡 順天以病還歸 故朝親見而送 探

候船來 明日討賊事相約

六日辛酉 晴 曉發行到熊川 則賊徒奔遑陸地 作陣山

腰官軍等 鐵丸片箭 如雨亂射 死者甚多 泗川女人

一名被擄奪還 宿漆川梁

七日壬戌 晴 與右令公話 初昏發船 到乬望浦

則日已曉矣

八日癸亥 晴 還到閑山島 朝食後 光陽․樂安․防踏來

防踏光陽 則多備酒饌而來 右水伯亦來 於蘭亦送桃

林數物 夕雨雨

	
九日甲子 陰雨竟日 元埴來見而歸

十日乙丑 晴 朝食後發行 向蛇梁 樂安人 至自

行在所 傳言曰 唐兵曾到松京 連日下雨 道路泥濘

勢難行軍 待晴入京事 結約云 聞此言 不勝

欣踴之至 李僉使弘明來見

十一日丙寅 晴 朝食後 元水使與李水使亦來 共談

且酒 元水使極醉而還于東軒 營探候船來

猪三口捉來

十二日丁卯 晴 朝各官公事題送 營兵房

李應春斜付磨勘而去 苒及羅大用

德敏金仁問亦歸營 食後 手談于右令公

下處房 光陽辨酒來 三更雨作

	
十三日戊辰 雨大作 晩朝晴 李令公及李僉使

弘明手談

十四日己巳 晴 各船 起送船材 運後而來

十五日庚午 晴 右水伯到此 諸將射帿觀德

我諸將所勝六十六分 右水伯作餠兼酒而

來 暮雨大作 終夜下注

十六日辛未 晩晴 諸將等 又射帿 我諸將所勝

三十餘分 元令公亦來 大醉而歸 樂安朝來

捧古阜簡而送

十七日 晴 壬申 狂風終日 與右水伯射帿 不成模

樣 可笑 申景潢來 傳宥

旨宣傳官來營云 卽還送

	
十八日癸酉 晴 狂風竟日 人不敢出入 與所非浦朝飯 同

右水伯 爭奕而勝 奇南海亦來 夕猪一口捉來

夜二更雨作

十九日甲戌 雨雨 與右水伯話

卄日乙亥 晴 與右水伯同話 午後聞宣傳官持

宥 旨來

卄一日(乙亥) 丙(戌子) 晴

二日丁丑


	
春到瀛州
	
爲甘結事 今(此)島夷之變 千古所未聞 史亦無

傳 嶺海諸城 望風奔潰 各鎭大小之將 一向退縮

鼠竄(山嶼)山谷 (致大駕西幸) 連陷三京 宗社

(蒙塵二年于玆丘墟)



天兵大提督 渡

李汝松討破

爲約束蛇渡僉使金浣
	
爲約束事 千古所未聞之(兇賊)兇變 遽及於吾東方禮義之邦

國 (■■不固倭陷三京生民塗炭 敵兵纔 ■接近境 望風先潰而盡以兵粮路 爲藉

寇之資) 嶺海諸城 望風奔潰 致成席卷之勢

鑾輿西遷 生靈魚肉 連陷三京 宗社丘墟(爲臣子者莫不

所當)惟我(諸將)三道舟師 莫不欲(痛哭)奮義效死(不暇)而機會不適 未展(所)志願 今幸天朝遣天

下大將軍李度督 領十萬(兵馬 掃蕩箕城之賊)長驅

已復三都 連如爲臥乎所 爲臣子者 踴躍欣忭 不知所言 又不知死所也 自 上連遣宣傳

官 (宣誘)截殺大遁之賊 (隻輪)片帆不返 亦丁寧

下敎 五日再至 爲有去等 正當奮忠忘身之秋 而昨日臨敵指揮

(三道諸將)之際 多有巧避逗遛之形者 極爲痛憤 卽當按

律 而(賊未交鋒 先梟一將)前事尙多 又有三令之法 (有妨軍令爲乎等用良 姑容其罪

策叱分不喩) 更敎以效力 亦兵家之事 爲乎等用良 姑容其罪 (而■■)不爲摘發爲去乎 ■甘內辭緣

一一奉行爲乎矣

	
九月初一日 四更初發船 到沒雲臺 則慶尙

右水使 先率其所領諸將 回到多大浦前洋

	
與右水使李 慶尙右水使元均相約



到折影島南洋爲(白乎矣同浦)望見釜山(敵船則)左右山麓

賊船無數列泊(爲白去乙)叱分不喩 (新造土築蓋草家) 左右山腰及

城內 瀰滿(新)造(設)草家土築垣墻瀰滿連絡爲白去

(等)乙 臣等不勝鬱憤 (領約)昌率諸將先鋒 馳入本道右水使 乃與本道右水使及慶尙右

(水使約) 曰繼臣之後 迭相出入 連放天地字各樣銃

筒 撞破賊船五十餘隻 日且奄暮

	
熱極 伏未審

體候若何 前患瘧痢 今則如何 日夜伏慕伏慕 (近甚)旱(熱)氣大甚 江灘極淺 助

賊益勢 神天不佑 至於此極 含憤無言 怒膽如裂如裂 前承下問 以丸處

之痛 卽未進謁 伏罪伏罪 但(人心潰散 勢似難合 何以爲副 雖或有應徵者

不可獨率而赴 不如姑寬出師之限 使得休暇 而後更徵 則斷無還來之

理矣) 頃日退還之後 旋卽更徵 人心已潰 勢似難合

熱酷 伏未審

體候若何 前日患瘧 (證)今則如何 憂慮念過(極)度 患痛何言 日夜

之戀 無任下情無任下情 (近者旱氣太甚 江灘極淺 益助賊肆)■曾承下問 以丸處之痛 卽未進謁 迄今罪仰罪仰 但今觀道內人心

頃日(退還)還師之後(人心)軍情益潰(散) 而(又卽)旋有徵集之令 咸懷(違令之計道內之民不快之意) 走脫之計 或入

義兵

	
爲剿滅事 前矣宣傳官趙銘 賫來宥

旨書狀內乙用良 臣所屬舟師領率 與慶尙右水使元均(同

議)所率戰船三隻(■)率良鈔玉浦等地 賊船四十餘隻焚滅 已爲馳啓爲白有如乎 去五

月二十七日 到付慶尙右水使元均移文內 賊徒(■)水陸侵犯 (列鎭稍迫本道 昆陽

泗川南海等地各邑及閭里人家 焚蕩作賊)右道列邑 已爲賊藪 昆陽泗川 亦盡陷敗 是如爲白有叱去

乙 臣矣所屬舟師諸將 一邊招集 一邊本道右水使處移

文 六月初三日 臣(■)營前洋會約 同右道段 水路遙遠 風之順逆 亦難預度 寬其日限 ■赴敵亦爲白有如乎 (慶尙右水使更良

通奇內昆陽泗川等官亦已爲陷沒是如爲白爲去等) 更良(■■)則 以待本道右水

使期(■)會爲白在如中 事勢稽緩乙仍于 同月二十九日曉頭 只率

臣所屬舟師 馳到昆陽南海地境露梁爲白乎矣 慶尙右

水使元均 望見臣舟師 率戰船三隻來到爲白良置 同元均

段 敗軍之(■)後 無軍之將 以別無措(■)制之事爲白在果 同日午時量 賊船一隻 昆陽地

中太浦難作 千家焚蕩搜探爲白如可 望見我師走避次 諸船一時追逐(■)

	
曾承下問 以丸處之痛 卽未進謁 平生負罪(仰)負罪 但近觀道內人心 則頃日

退師之後 軍情(益潰)愁苦且怨(■)而旋有(還)徵師之令 皆懷避脫之計 (■繫係名軍任者亦

投入義兵云) 如是(可能■■滅賊乎) 其何以爲制 愚妄之意 不如姑寬出

師之期 使得一時之休暇 則人心必不至此極矣 (軍器軍粮幷棄於龍■■)

某亦募得水卒之精銳及雜色中自願者 使之畜力休暇 欲於八月(間)初 擧

率馳進于使道前 承受指揮 以死決戰 而軍粮軍器 幾盡於

慶尙再赴之戰 又有難運之慮 使道預量行下 伏仰伏仰 (今)

使道(■■ 赴戰)不忍(憤■■)國家羞辱 更復興師(如是汲汲■)融雪國辱(至今汲汲汲汲不拘時

在所汲汲而人情至此 奈何奈何)如是汲汲 凡有血氣者 莫不欲殫竭心力

而人情至此 奈何奈何 然大將之令 猶在愼重而不敢輕擧 事雖歇後急速 則不可不察人情審形

勢 (亦不可不■■■亦所當務)而處之矣

	
伏承

令問 伏審

令體萬重 仰喜仰喜

敎下魚膠 變生之後 例定之邑 一切不納 只將三十張送上 仰愧仰愧

	
炎酷比劇 伏未審

體候若何 伏慕 前日患瘧 今(未却)則如何 再奉【度】

(■書)下問丸孔未合 卽未(■)進謁 卽未奉發 死罪死罪 但人心之潰散 無如此時而



酷炎 伏未審

體候若何 伏慕伏慕 前

患瘧痢 今則如何 旱(氣)炎■斯極(無前)此極(尤用伏慕之至伏承再度

下問以病卽未進謁罪負罪負) 江灘(至)極淺亦益助賊肆毒賊之移犯 有若轉燭 (憤入骨髓)天神不助■以至此極(憤)慟哭慟哭 怒膽如裂 前日再承

下問 (伏)卽欲趨進謁(不移時)而中(賊)丸 (處甚重)處 尙未差合 强情驅馳 則勢

將爛破 (數旬月之內慮未)趦趄至此 罪仰罪仰 且人心(亦)已潰 勢似難

合 何以爲制 雖或有應徵者 不可獨赴

	
不忍憤恥

得失成敗 相遠如此 可不戒乎

更復興師 以雪國家之恥辱 在今急急 而

猶愼重 而不敢輕與之戰

審形勢

愁苦怨毒


	
旱炎太酷 伏未審

體候若何 前日患痢 今則如何 伏(慮)慕之至 無(極)任下誠 某伏欲卽進探

候 而頃日接戰 奮不顧護 先登矢石 中丸處甚重 雖不至死傷 深犯肩井大

骨 惡汁長流 未能着衣 百藥調治 尙未差效 又未控弦 伏悶伏悶 勤

王之事 在今急急 而身病至此 北望長慟 只自垂淚而已

行師之期 定在何日間耶 近觀此道人心 則一(■)聞沿海徵兵之奇 咸

懷奔潰之計 或有言者曰 由水路往討 轉戰深入 則還返難期 且曰

(海邊)慶尙接境之(■)地 無遺徵(聚)發 則將此道與敵 而(無人)守禦者 亦

無 父母妻子 無復相見云 人心如是 何以制合乎 (姑以因宥旨

更往慶尙討賊 歸路爲辭而解之) 順天府使 (發差) 極力聚之 而

(■應)赴者甚罕云 不勝痛憤痛憤 各浦之報 連絡亦如是 (故姑令) 則

(不以一敗爲) 不如 (姑緩)寬其 (限行師之) 期限 徐以義理 曉而聚之也 下三道內 (唯)僅完者此道

(粗 完■人心) 若失此道 則恢復無路 (更觀賊勢) 晝(日)度夜思 (憂悶憂悶)

	
哽塞哽塞 徒增

使道不以一失爲 (嘆慮)誤 而長思 (萬全)恢(■)復之策 亟(■)還 復(廟)宗社 千萬

幸甚 千萬幸甚 李白兩將之死 此皆自取也 僥倖萬一 實非兵家之長算矣

前日頃日 (使道關內)宥旨 據使道關內

今聞義兵多聚上去云 伏(不)未知某人爲將也 某雖未自能殺敵 (亦無)指

示 (率所)所率則(有)可成一事 然戰馬無一匹 (可用)軍官等 亦無一馬

柰何柰何 不治戰俱 (先入賊中 是亦取) 則不可戰矣 軍器則 曾因

慶尙之戰 幾盡放散 餘者甚略 今方措備而(勢)恐未及也

其中火藥甚難 仰悶仰悶



頃日宥旨據使道關內 令左右兵勢 要截(賊)歸路 (盡)殲 (云故)賊無餘云 故

曾與 (右道水使及) 慶尙水使 本道右水使及所屬諸將 已定(■)期日

(■)此命何以爲乎 初定二十五日 今以使道來約之敎 退定二十七

日矣 大槪由水上去 此非上策 只整卜船 輸運兵粮 (此似合)甚似合理

酌量處置 伏仰伏仰

	
伏未審

體候若何 仰慕仰慕 前日再度

(敎下卽)下書 伏欲進謁 (■)兼稟擧義討賊勤

王(之事) 而接戰時 不能自護 中賊鐵丸 雖不至死傷 連日着甲 孔穴爛破 惡汁

(沾背)長流 未能著衣 (難便) 罔晝夜或桑灰水或海水浴洗 尙未差復

伏悶伏悶 (使道) 發軍之日 定在何時 所屬(諸)邊將中 如鹿

島防踏守令中興陽․順天․樂安 而但此道之人 皆懷潰散之心

右道各浦官(及各官) 亦或有(奔)自潰之處 未見賊面 尙且如是

旱炎太酷 伏未審

體候若何 仰慕仰慕 前日患痢 今則如何 日夜伏慮之至 (無任下誠)

卽欲進謁 而奮不顧身 先冒矢石 中丸(■犯骨)甚重 雖不至死傷 深犯肩大骨 (■■■孔

穴爛破) 惡汁長流 未能着衣 桑灰水連 日夜浴洗 百爾調治 尙未差效

	
(庚炎甚酷) 霖收旱作 炎(■)甚酷 伏未審

體候若何 仰慕仰慕 (前日瘧)前日患痢 今則如何 伏慕之至 無任下情 前日再承

下書 伏欲卽進 而接戰時奮不(能自)顧身 冒入矢石 中丸甚重 雖

不死傷 其後連日著甲相戰 (孔)丸穴爛破 惡汁流出 未能着

衣 桑灰水海水 連日夜浴洗 尙未差效 治行有日 未克

銳進 仰悶仰悶 發軍行師之日 定在何間 但此道人心潰

散 常聞徵兵之奇 咸欲(逃)奔避云 不勝痛憤痛憤 (非但此也 丸犯肩井大骨) 未(能)擧臂 又未控弦 (將作廢棄)

非但此也 深犯肩骨 又未控弦 將作廢棄

伏悶伏悶 勤王一事 在今急急 而(一刻至於此極) 身病至此 北望長慟

而已 發軍行師之日 定在何間 近觀此道人心 則一聞徵聚之

奇 皆懷奔潰之計 (鮑作能操)沿海之人 (■)幾已潰散曰 從水路轉往關西(往)則還返難期

(生前父母妻子更見無路) 沿邊之地 無人守禦 將作賊藪 父母妻子 (亦難)

無復相見云 人心(之潰)離散 至於此極 何(■)以(而)制合耶

	
焚滅後直到泗川(■)船倉 則賊徒無慮三百餘名 峯上結陣

列船峯下 大舡七隻中隻五隻 多樹旗幟 踴躍叫噪爲白去乙 令龜船突進 連放天地

字銃筒 諸船一時俱進 射矢放丸 亂如風雨 賊徒退遁 逢箭沈

水 或扶曳登山者 不知其數 多斬倭頭及倭將(幷四級) 船隻段無

遺焚滅爲白齊 翌日是白在 六月初一日 固城地毛思郞浦結陣經夜

初二日曉頭(發船) 令輕快舡 探賊止泊處爲白乎矣 回告內 唐浦良中 倭大船十二隻

小船二十餘留泊 徐徐下陸 同浦官舍焚蕩 徐徐仍在

船上 (爲白去乙) 是如來告乙仍于 更勵諸將 一時馳追 小船二隻 以誘引爲

白乎矣 層樓大船及諸船 搖掉追來 叫噪踴躍 又

吹螺角爲白去乙 指揮諸將 一時回擁 先使龜船直衝

連放天地字銃筒 撞破其層樓大船 賊徒自知勢不能

支吾 還入唐浦船倉下陸次 放丸射矢 發如風雨 幾盡

中傷 致死者亦多 (斬頭) 先斬倭將又斬從倭七級 焚滅其船次 又有望軍進告

	
內 倭大船二十餘隻 小船十餘隻 向來是如爲白去乙 促出洋中

(爲■乎矣) 探見則果如其言 賊徒望見我師 退遁指向堅我梁 日亦已暮 仍留

經夜 翌日是白在 初三日 整我舟師 挾攻搜討爲白良置

絶無形迹爲白去乙 先令輕快小船 送探賊留處爲白去沙 仍留(不發)以待右水使

初四日午時 右水使領舟師來泊 與之約束 堅我梁鑿浦結陣經夜而行船 未及固

城二十里次 島上有一我人 呼喚(我人)曰 賊船大中小 幷三十餘隻 今入固城境唐

項浦 作綜是如爲白去乙 同唐項浦

	
伏未審

(台)體候若何 瞻戀之至 無任下誠 曾聞

(調)台體(候)失寧 (來在)而戍守遠海 未易探

候 徒極(悶下情) 悶仰悶仰 (賊勢別無加減) 此處賊勢 時無他迹(■) 連日探嘗 則

多有飢(羸)餒之色 其意必在穀熟 而(人謀不臧) 我國備

禦 (處處疎迂)處處齟齬 萬無防守之勢矣(柰何柰何倭賊) 倭奴(中)所異

者舟師 而(各官)水卒之赴戰者無矣 (■■)移文方伯 則略無檢督之意 軍

粮尤無所賴 百爾思惟 罔知攸措 舟師一事 勢將罷撤 如某(一

身)一身 萬死無惜 其於國事如何 全羅新方伯及元帥 (舟師)沿海舟師

之糧 遣軍官轉庫輸去 (伏未知是意也) 某在他道遠海 無

路措制 勢至此極 柰何柰何 若別遣舟師御史 摠檢

舟師之事 則(■■)似可濟事 故狀啓而■未知朝廷之意也 從事官丁景

達 盡心於(監田)監屯 而前方伯移文曰 道主之外 不可續續(作)耕屯 (云)

一切勿檢云 (是亦)伏未知其意也 丁公今爲咸陽倅云 其所檢

之事 將歸虛矣 仰悶仰悶 收穫間 未可仍之耶

